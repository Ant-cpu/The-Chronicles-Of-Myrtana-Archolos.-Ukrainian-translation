## Відповіді на часті запитання

### Чому ми працюємо в OmegaT, а не редагуємо кожен файл у блокноті?

Тому що це зручно. Це значно спрощує роботу над перекладом і синхронізацію результату. Якщо вам складно встановити невелику програму на комп'ютер, і розібратись в двох кнопках її функціоналу, вам краще пошукати інший проєкт, де можна робити переклад хоч ручкою в зошиті.

### Що таке Нечіткі збіги?

Це одна з фіч/фішок OmegaT. За замовчуванням, це віконце, яке знаходиться зверху справа. У ньому відображаються вже перекладені сегменти, які приблизно схожі до сегменту, який ви зараз перекладаєте. Точність збігів налаштовується. Завдяки збігам можна не перекладати по кілька разів одні і ті ж слова і терміни, які вже мають переклад. Або ж можна задати питання вашому колезі, чому це було перекладено саме так.

### Як можна подивитись, скільки вже перекладено/скільки залишилось?

Загалом, у Trello можна переглянути, які файли вже перекладено, а які ні. Зазначу, що проєкт розділено на дві дошки ArcholosOmegaT і DialogeOmegaT - для основи і для діалогів відповідно. Наразі, до дошки діалогів додано не усі файли.
Також, у OmegaT присутній такий інструмент як Статистика проєкту. Відкрити його можна через "Інструменти -> Статистика". Там можна подивитись загальну кількість сегментів, і кількість сегментів, які залишилось перекласти. Така ж статистика доступна щодо кожного файлу.
У відсотковому еквіваленті можна дати лише приблизні числа.

### Я не вмію працювати з git, що мені робити?

Це було передбачено, і працювати з git вам не доведеться. Ви працюватимете виключно з OmegaT через Dropbox. Синхронізацією з git займуться ваші старші колеги.

### Я вмію працювати з git і можу самостійно синхронізовувати свій переклад з основним репозиторієм

Все залежить від внутрішньої структури файлу збереження OmegaT (project_save.tmx). У випадку конфліктів, потрібно буде вручну вставляти відсутні теги у конфліктних місцях. Згодом, вийде інструкція, як це робити. Без відповідних знань краще самостійно синхронізовутись тільки у випадку fast-forward, інакше є ризик "зламати" такий файл збереження

### Чому у гілці ArcholosOmegaT переклад відбувається з польської, англійської і російської, але у якості сурсу використовуються російські файли?

Відповідь коротка:
Тому що це значно полегшує адаптацію назв оригінальної Готики.

Відповідь розгорнута:
Для кращого розуміння, спершу дайте відповідь на три запитання:
1. Якою мовою ви грали у Архолос? Мабуть, польською, чи не так?
2. Якою мовою ви грали в оригінальні частини Готики? Не інакше як німецькою, правда?
3. Як з польської перекладається Ścierwojad? Або з англійської Scavenger?
Тепер щодо того, як російські сурси допомагають у перекладі польського моду. Якщо відповідь на третє запитання НЕ була схожа на "збирач сміття" чи "поїдач мертвечини", то вітаю, ви прекрасно зрозуміли усі складнощі адаптації власних назв. А теперь спробуйте перекласти "Падальщик" з російської. Вже хоча б зрозуміло, про кого йдеться мова. На жаль, чи на щастя, знайома нам російська адаптація назв і термінів Готики була створена раніше, і локалізаторам залишилось лише перенести її у переклад Архолосу. Українським локалізаторам доводиться виконувати усю цю роботу спочатку. Є два можливих варіанти:
Або адаптувати російську локалізацію термінів оригінальної гри(термінів Архолосу це не стосується), на якій були отримані перші враження від світу Готики, і яку в рази легше адаптувати.
Або, якщо відштовхуватись від оригіналу до кінця, то адаптувати потрібно не польські чи англійські терміни, а німецькі(у даному випадку, так само - Scavenger).
У першому варіанті, птахи, які харчуються падаллю, будуть називатися "Падальниками". У другому варіанті, це будуть "Сміттярі", "Мертвоїди", і це ще в кращому випадку. Задля збереження знайомої нам атмосфери Готики, я більше схиляюсь до першого варіанту. Звісно, переклад робиться опираючись на pl і en локалізацію, де це можливо. Це стосується поодиноких випадків, та у більшості польські/англійські терміни прекрасно адаптуються українською. Тому російські сурси можна сприймати як чорновий варіант перекладу, який інколи потрібно підправити, а інколи переписати з нуля. Це дійсно дуже пришвидшує роботу з файлами на 3-5 тисяч сегментів. Натомість, усі діалоги і змістовні об'єми тексту перекладаються виключно з польської, тому що це дозволяє напряму передати зміст, закладений розробниками.

### Чому проєкт не розміщений на Crowdin?

Тому що Free Plan у Crowdin розрахований на невеликі проєкти до 60,000 hosted words, в той час як локалізація Архолосу налічує 520,387 слів оригіналу. Це 48432 сегментів до перекладу. 45599 сегментів, якщо не рахувати повтори. До того ж, безкоштовний OmegaT прекрасно працює з такими великими об'ємами матеріалу.
Команда перекладу буде вам дуже вдячна, якщо ви щомісяця оплачуватимете Pro тариф Crowdin за 116+$ на місяць, і самостійно займетесь перенесенням існуючого перекладу у Crowdin.
https://crowdin.com/pricing
