Коротка довідка

Автоматизований переклад (computer-aided translation, CAT) — переклад текстів з використанням комп'ютерних технологій. Від машинного перекладу він відрізняється тим, що весь процес перекладу здійснюється людиною, комп'ютер лише допомагає їй створити готовий текст за менший час або з кращою якістю. CAT-програми пропонують доступ до словників, глосаріїв, запам’ятовують вибір перекладача та в наступних подібних файлах автоматично підставляють раніше зроблений переклад.

CAT-програми розбивають висхідний текст на сегменти - рядки, речення, параграфи або абзаци. Людина перекладає сегмент один за одним, а переклад зберігається в спеціальну базу даних - пам'ять перекладу (translation memory, TM). Якщо перекладачеві зустрінеться схожий сегмент, програма покаже підказку чи можливий переклад. А однакові сегменти програма може перекладати сама.

OmegaT — це безкоштовна мультиплатформенна CAT-програма, яка підтримує памʼять перекладу. Детальніше тут https://omegat.sourceforge.io/manual-standard/uk/aboutOmegaT.html

Встановлення OmegaT

1. Встановлюємо OmegaT. Файл інсталяції знаходиться на Dropbox
Dropbox\Хроніки Міратни Архолос\Додаткові_матеріали\OmegaT_5.7.1_Beta_Windows_64_Signed
Це версія вже з Java бібліотеками, необхідними для роботи програми. В процесі установки можна вибрати українську, і в одному з вікон поставити галочку "Встановити програму на тій мові, на якій проводиться установка".

2. Закидаємо файл плагіну okapiFiltersForOmegaT-1.9-1.41.0.jar в папку з програмою OmegaT\plugins\
Він також знаходиться у Додаткових_матеріалах, у теці okapiFiltersForOmegaT-1.9-1.41.0. Інші файли туди можна не кидати.

3. Скачуємо теку з проєктом з git (https://github.com/Ant-cpu/The-Chronicles-Of-Myrtana-Archolos.-Ukrainian-translation/tree/ArcholosOmegaT)
(Новий проєкт створювати не потрібно!)

3.1. Закидаємо файли оригіналу. Усі локалізації знаходяться на Dropbox в localization-main. Усе, що всередині теки ru (теку Scripts, і інші файли), закидаємо у теку source, що знаходиться у теці проєкту, яку ми створили до цього. Це важливо для збереження структури каталогів. Перекладені файли будуть зберігатись у теці target. Запускаємо OmegaT. Чекаємо завантаження усіх файлів у проєкт. Обираємо потрібний файл. Натискаємо "Закрити".

4. Налаштовуємо програму під себе. Наполегливо рекомендую зайти у вкладку "Вигляд" і обрати "Позначати перекладені сегменти", "Позначати неперекладені сегменти" і "Показувати текст оригиналу в перекладених сегментах". В "Налаштування->Параметри...->Командна робота" вкажіть ім'я, яке дописуватиметься до внесених змін.

5. (ОПЦІОНАЛЬНО) Трохи почитати одну сторінку офіційної інструкції українською мовою, щодо того як працювати в OmegaT. Вона виводиться за замовчуванням після запуску програми. Нагадую, що створювати новий проєкт непотрібно, як і міняти налаштування "Властивостей проєкту".
https://omegat.sourceforge.io/manual-standard/uk/instantStartGuide.html
Якщо цікаво, то можна вийти в корінь мануалу(https://omegat.sourceforge.io/manual-standard/uk/), і знайти відповіді на всі питання щодо програми. Він є на різних мовах.

6. Можна перекладати окремі сегменти.
Ми синхронізуватимемо всі зміни між собою. Сегментування проєкту ввімкнено за реченнями. Гарячі клавіші можна подивитись у вкладках. Головне знати, що
Ctrl+L Файли проєкту
Ctrl+F Знайти вказаний текст у проєкті. Також відображає номери знайдених сегментів
Ctrl+J Перейти до вказано сегменту
Ctrl+S Зберегти проєкт
Ctrl+Q Вийти з програми
Ctrl+Shift+D Зберегти поточний перекладений документ у теку target (поки що немає потреби)
ВАЖЛИВО! Якщо натиснути просто Ctrl+D, то у теці target з'являться усі файли, в тому числі неперекладені. На роботу це не вплине, але ускладнить пошук вже перекладених файлів.

Поради

Всі робочі вікна можна відкрити/закрити внизу. Якщо напереміщали всякого, можна обрати "Вигляд->Відновити вигляд головного вікна".
Також у програмі присутня навігація між сегментами, тому буде зручно відправляти іншим номер сегменту, щодо якого виникли питання. Але це працюватиме тільки якщо у вас однакова структура файлів для перекладу у теці source.
Я вже описував налаштування OmegaT, тож після відкриття файлу буде видно, перекладався він раніше, чи ні, і написано коли і ким.
"Налаштування->Параметри...->Оформлення програми->Шрифт" - можна встановити шрифт та його розмір. 
"Налаштування->Параметри...->Оформлення програми->Кольори" - можна налаштувати більш зручні для очей кольори. Головне, щоб перекладені і неперекладені сегменти відрізнялися.
"Налаштування->Параметри...->Збереження та вивід" - можна налаштувати інтервали часу для автоматичного збереження під час роботи. За замовчуванням це кожні 3 хвилини.
"Налаштування->Параметри...->Область редагування" - можна обрати, чи варто у поле перекладу автоматично вставляти текст оригіналу, чи краще залишати його пустим. Якщо у вас ввімкнено "Вставляти текст оригіналу" у поле перекладу, наполегливо рекомендую НЕ вмикати "Дозволити, щоб оригінал і переклад були одинаковими". Також дуже допомагає у роботі "Вставляти найкращий нечіткий збіг", рівень подібності 90.
Для однакового перекладу натискаємо правою клавішею миші по сегменту, обираємо "Зареєструвати переклад, ідентичний оригіналові", їх вкрай мало у нашому проєкті.
Якщо у вас в налаштуваннях ввімкнено "Дозволити, щоб оригінал і переклад були одинаковими", то, по-перше, вимкніть, по-друге, перед збереженням перекладу і завершенням роботи, не варто переходити до наступного сегменту(Enter). Бо після цього буде збережено також переклад активного/поточного(неперекладеного) сегменту. Також це ускладнить навігацію між файлами і сегментами, тому що кожен активний сегмент буде зберігати текст оригіналу як переклад.
Файл зі своїми налаштуваннями(omegat.prefs) я розмістив у Додаткових матеріалах на Dropbox. Можна відкрити "Налаштування->Відкрити теку з налаштуваннями", закрити OmegaT, вставити з заміною.
Може стати у нагоді панель "Властивості сегмента". У верхньому рядку("Коментар") якої у кожної фрази є ключ в коді, за яким її дуже просто знайти у файлах перекладу (до прикладу, польських чи англійських). Але на цей рядок не діють налаштування кольору (гадаю, тому що він з плагіну). Тому, якщо у вас не дефолтний колір у програмі, то щоб побачити "Коментар", вам варто його виділити, натиснувши мишею. Цей рядок можна скопіювати через Ctrl+C у сторонній редактор, і вже звідти скопіювати потрібне значення ключа, який можна шукати через Ctrl+F у будь-якому текстовому редакторі. Інший спосіб, щоб, наприклад, знайти ключ "MOBNAME_ADDON_IDOL" у файлі, я від руки набираю "idol" чи "addon_idol", і дивлюсь щоб знайдений ключ збігався.
