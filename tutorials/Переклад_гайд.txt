## Кілька порад щодо перекладу. 
Тут описані корисні речі щодо роботи з перекладом. Це лише довідник, ви вільні робити переклад як вважаєте за потрібне. Водночас, рекомендую застосувати хоча б 50% з написаного тут. Впевнений, це вплине на якість вашого перекладу, і полегшить подальшу роботу і вам, і вашій команді.

## Короткий опис робочих гілок проєкту, та їх призначення.

ArcholosOmegaT_pl
У цій гілці перекладаються усі файли проєкту, включно з усіма назвами, термінами, іменами, вивісками, щоденником, і деякими діалогами, яких немає у теці Dialoge. Загалом цих файлів 160, вони розділені на дві частини: 76 файлів знаходяться у цій гілці, і 84 - у гілці ArcholosOmegaT. Як правило, це найбільші файли проєкту на кілька тисяч сегментів:
LOG_Entries.d.json(3459)
Mod_Written_Text.d.json(2208, з яких 218 повторюються)
svm.d.json(1987)

DialogeOmegaT_pl
Тут перекладаються діалоги. Тобто усі файли, що знаходяться у теці Dialoge, яка, в свою чергу, знаходиться тут "Scripts\Content\Story\". Всього файлів з діалогами 731, та більшість з них не містять в собі і десятка сегментів, ще менше - під сотню сегментів. І окремі випадки - від 300 і більше. З них найбільші DIA_MIL_4000_Roderich.d.json(877) і DIA_SLD_5000_Lorenzo.d.json(766). Діалоги перекладаються тільки з польської.

ArcholosOmegaT
У цій гілці перекладаються файли, як не увійшли в ArcholosOmegaT_pl. Це єдина гілка, де переклад відбувається з викорастанням одразу трьох локалізацій - польської, англійської і російської. Це робиться задля забезпечення достовірного перекладу усіх предметів і термінів. А також тут розміщено файли, які від початку перекладались з використанням російської локалізації. Якщо ви не готові кожен складний термін проганяти через 4 мови(четверта українська), з використанням словників і довідників, які я навів нижче, краще зайнятись перекладом діалогів. Найбільший файл, у якому і містяться усі назви це Mod_Text.d.json(5210, з яких 4676 є унікальними).


## Ресурси

(Гугл перекладач з польської на українську. Буду вдячний за хороший перекладач з польської)
https://translate.google.com/?hl=uk&sl=pl&tl=uk&op=translate
(Гугл перекладач з німецької/російської на українську, інколи стає у нагоді) 
https://translate.google.com/?hl=uk&sl=de&tl=uk&op=translate
(Додатковий перекладач з польської)
https://translate.meta.ua/ua/
(Альтернативний перекладач з польської)
https://ua.translatoro.com/pl/uk
(Незамінна в нашій роботі база українських тлумачних словників. Якщо потрібно перевірити наявність чи значення слова, його відмінки, знайти синоними і приклади вживання)
https://goroh.pp.ua/
(Хороший перекладач з англійської, де можна перекладати речення, з прикладами. Можна перемкнути на переклад з польської)
https://context.reverso.net/translation/
(Чудовий перекладач з англійської, якщо потрібно перекласти одне слово. Часто тупить)
https://www.lingvolive.com/en-us/
(Повністю англійський словник, якщо потрібно дізнатись усі значення слова з прикладами вжитку)
https://www.collinsdictionary.com/
(Корисна база словників, які допоможуть коректно перекласти слово з російської, уникнути кальки, знайти багато дивних синонімів)
https://r2u.org.ua/

Потрібні вам перекладачі/словники на ваш вибір можна додати у групу закладок у браузері, щоб потім відкривати їх в два кліки у вкладках. 

(Актуально для гілки ArcholosOmegaT) Для перегляду файлів оригіналу використовую Notepad++, де у вкладках вже відкриті Archolos_notes.txt(для нотаток), і польські/англійські версії того файлу/файлів, який я зараз перекладаю. Підійде будь-який текстовий редактор на ваш смак, де є вкладки і пошук. Наприклад, Sublime Text. Також стає у нагоді файловий менеджер для навігації між теками. Я використовую Q-Dir.

## Корисне

До перекладу великих файлів потрібно підходити відповідально, і можливо, разом з кимось. Наприклад, можна домовлятись між собою, хто з якого по який сегмент перекладає. Та після цього потрібно разом узгоджувати свою роботу, щоб не виникало непорозумінь. Загалом, всі спірні питання вирішуємо посилаючись на польський оригінал.

Приклад пошуку сегмента у файлі оригіналу:
Дивлюсь у властивості сегмента , бачу ключ "NAME_Despairer". Заходжу у Notepad++, де в мене вже відкритий Mod_Text.d.json, шукаю(Ctrl+F) ключ "despairer", і дивлюсь його значення по-польськи "Desperat". Вводжу "Desperat" у google перекладач. Скоріше за все, "desperat" це не польське, а запозичене слово. Копіюю "NAME_Despairer" подвійним клацанням миші, шукаю(Ctrl+F) цей ключ вже в англійському Mod_Text.d.json, який також відкритий у мене в Notepad++. Знаходжу схоже значення "Desperate". Вводжу його в ABBY і в Reverso. У більшості випадків гугл-переклад з польської відразу надає найбільш близьке українське значення. Та коли виникають сумніви, робота з англійським перекладом забезпечує цілу купу достойних синонімів.

Щодо великих літер у назвах, та пунктуації. Я дивлюсь у польський переклад, з якої літери те чи інше слово, де одинарні лапки, де тире, де крапка. Уникаємо авторської пунктуації у проєкті. З російським перекладом інколи це не співпадає. А в англійському майже все з великої літери, тому що це інша мовна група. Загалом, назви тварин/рослин/заклять/предметів вже частково перекладено, тому можна звірятись з перекладом. У назвах вивісок всі слова з великої літери, пунктуація та ж сама. Приклади:

Назви заклять/рун/сувоїв:
	Święta strzała - Свята стріла
	Obudzenie golema - Пробудження голема
Складні назви заклять/сувоїв:
	Tworzenie szkieletu-goblina - Створення скелета-гобліна
Назви рослин:
	Mułowy mirt - Мирт болотний
Назви тварин:
	Bagienny szczur - Болотний щур
Складні назви монстрів:
	Nieumarły mag bitewny - Бойовий маг-нечисть
Складні назви вивісок:
	Z Życia Złodzieja - Pracownia ślusarska - З Життя Злодія – Слюсарна майстерня
Назви предметів:
	Kość szkieletu - Кістка скелета

Польська лайка(відкрито для пропозицій):
	gnojka - сволота
	Śmieciu - покидьок
