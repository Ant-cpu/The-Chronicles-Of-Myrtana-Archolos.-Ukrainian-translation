Кілька порад щодо перекладу

Тут буде описано приклад роботи з перекладом. Та це лише довідник з порадами, ви вільні робити переклад як вважаєте за потрібне. Водночас, якщо ви застосуєте хоча б 50% з написаного тут, впевнений, це вплине на якість вашого перекладу, і полегшить роботу вам і вашій команді.

В загальних рисах поясню, з якої мови ми перекладаємо.

Ми використовуємо російський переклад як висхідний щоб швидко перекладати прості слова, наприклад, як "меч" чи "ящик", а більш складні назви і терміни звіряємо з польським і англійським перекладами. Коли доберемось до перекладу діалогів, тоді вже будемо більше опиратись на переклад оригіналу. Проте, є можливість перекладати діалоги напряму з польської. Це зроблено задля зручності, тому що не всі перекладачі можуть працювати виключно з польським перекладом. Загалом, всі спірні питання вирішуємо посилаючись на польський оригінал.

Початок роботи.

Що я відкриваю, коли починаю роботу над перекладом?
- OmegaT, у якому завантажую проєкт, переважно через "Відкрити недавній проєкт"
- Notepad++, де у вкладках вже відкриті Archolos_notes.txt(для нотаток), і pl, en сурси того файлу/файлів, який я зараз перекладаю. Підійде будь-який текстовий редактор на ваш смак, де є вкладки і пошук. Наприклад, Sublime Text
- Браузер, де у вкладках відкриваю перекладачі. Їх можна додати у групу закладок, щоб потім відкривати в два кліки. Нижче посилання:
(Гугл перекладач з польської на українську. Буду вдячний за хороший перекладач з польської)
https://translate.google.com/?hl=uk&sl=pl&tl=uk&op=translate
(Гугл перекладач з німецької/російської на українську, інколи стає у нагоді) 
https://translate.google.com/?hl=uk&sl=de&tl=uk&op=translate
(Хороший перекладач з англійської, де можна перекладати речення, і є приклади)
https://context.reverso.net/translation/
(Чудовий перекладач з англійської, якщо потрібно перекласти одне слово. Можливо, потрібна реєстрація)
https://www.lingvolive.com/en-us/
(Незамінна в нашій роботі база українських тлумачних словників. Якщо потрібно перевірити наявність чи значення слова, його відмінки, знайти синоними і приклади вживання)
https://goroh.pp.ua/
(Теж корисна база словників, які допоможуть коректно перекласти слово з російської, уникнути кальки, знайти багато дивних синонімів)
https://r2u.org.ua/
(Перший випадковий перекладач з польської, якщо гугла недостатньо)
https://translate.meta.ua/ua/

- Будь-який файловий менеджер для навігації між теками. Інколи стає у нагоді

До прикладу, мені зустрічається слово "Отчаявшийся". Судячи з файлу Mod_Text.d.json, це назва якогось нпс. Тобто, над кимось в грі буде такий напис. Я розумію, що мається на увазі людина, яка занепала духом, але дослівно це перекласти доволі складно. До того ж, я не можу цілком покладатись на російський переклад, тому перевіряю польський. Дивлюсь у властивості сегмента NAME_Despairer. Заходжу у Notepad++, де в мене вже відкритий Mod_Text.d.json, шукаю(Ctrl+F) ключ "despairer", і дивлюсь його значення по-польськи "Desperat". Вводжу "Desperat" у google перекладач, отримую "Відчайдушний", у другому польському перекладачі це слово взагалі не перекладається. Розумію, що "відчайдушний" не зовісім описує людину, яка занепала духом, і, скоріше за все, "desperat" це не польське, а запозичене слово. Копіюю "NAME_Despairer" подвійним клацанням миші, шукаю(Ctrl+F) цей ключ вже в англійському Mod_Text.d.json, який також відкритий у мене в Notepad++. Знаходжу схоже значення "Desperate". Вводжу його в ABBY і в Reverso. Отримую набір синонімів "розпачливий; доведений до розпачу, відчаю; безрозсудний, безнадійний, безвихідний", які нічим не кращі за "відчайдушного". Залишається ще російський варіант "Отчаявшийся", який доволі непогано передав суть. Заходжу в російсько-українські словники (r2u), вводжу в пошуку "отчаявшийся", знаходжу порівняно небагато прикладів, серед яких "зневі́рений, обезнаді́єний, позба́влений ві́ри, зрозпа́чений, зрозпачі́лий, у ро́зпачі, по́йнятий ро́зпачем". На мою думку "зневірений" ближче всього підходить за значенням до "Desperate" і "Отчаявшийся", хоч "відчайдушний" не набагато гірший. Оскільки переклад неоднозначний, я можу записати у Archolos_notes.txt щось типу "Отчаявшийся - відчайдушний чи зневірений?" на майбутнє. Вводжу у OmegaT "Зневірений", натискаю Enter. Розумію, що натомість усього витраченого часу на пошук "зневіреного" варто було зупинитись на першому варіанті, та ситуації бувають різні, і у майбутньому увесь цей цикл пошуку може допомогти з визначенням ще більш неоднозначного перекладу. Та у більшості випадків гугл-переклад з польської відразу надає найбільш близьке українське значення. Та коли виникають сумніви, робота з англійським перекладом забезпечує цілу купу достойних синонімів.



Щодо великих літер у назвах, та пунктуації. Я дивлюсь у польський переклад, з якої літери те чи інше слово, де одинарні лапки, де тире, де крапка. Уникаємо авторської пунктуації у проєкті. З російським перекладом інколи це не співпадає. А в англійському майже все з великої літери, тому що це інша мовна група. Загалом, назви тварин/рослин/заклять/частини екіпіровки вже частково перекладено, тому можна звірятись з перекладом. У назвах вивісок всі слова з великої літери, пунктуація та ж сама. Приклади:

Назви заклять/рун/сувоїв - Święta strzała, Свята стріла, Obudzenie golema, Пробудження голема
Складні назви заклять/сувоїв - Tworzenie szkieletu-goblina, Створення скелета-гобліна
Назви рослин - Mułowy mirt, Мирт болотний
Назви тварин - Bagienny szczur, Болотний щур
Складні назви монстрів - Nieumarły mag bitewny, Бойовий маг-нечисть
Складні назви вивісок - Z Życia Złodzieja - Pracownia ślusarska, З Життя Злодія – Слюсарна майстерня
Назви предметів - Kość szkieletu, Кістка скелета
