{
  "DIA_Fanatic_Hello_03_01": "O! Nareszcie na kogoś trafiłem! Mieli jednak rację, jak mówili, że w nocy trudno kogoś znaleźć... ale oto jesteście wy! Wspaniale!",
  "DIA_Fanatic_Hello_03_02": "Należycie do straży, tak? Patrolujecie?",
  "DIA_Fanatic_Hello_15_03": "Zgadza się.",
  "DIA_Fanatic_Hello_03_04": "Dobrze, dobrze! Rozumiem, że jesteście trochę zajęci, ale czy znaleźlibyście chwilę, by porozmawiać o bogach?",
  "DIA_Fanatic_Hello_No_15_01": "Niekoniecznie.",
  "DIA_Fanatic_Hello_No_03_02": "Każdy tak mówi, ale moim zadaniem jest przeskoczyć bariery umysłu i przekazać wiedzę wszystkim, nawet tym opornym!",
  "DIA_Fanatic_Hello_No_03_03": "Zacznijmy od tego, że wszystko, co do tej pory usłyszałeś o bogach, to nieprawda.",
  "DIA_Fanatic_Hello_No_03_04": "Innos, Beliar i Adanos nie są osobnymi bytami, lecz jednym, ukazującym się pod trzema postaciami. Stanowi to główny dowód na doskonałość tej istoty.",
  "DIA_Fanatic_Hello_No_03_05": "Zdolność do okazywania całego spektrum emocji, panowanie zarówno nad światłem, jak i mrokiem, oraz umiejętność osiągania pomiędzy nimi kompromisu, to coś obcego nam, ludziom.",
  "DIA_Fanatic_Hello_No_03_06": "Wszyscy jesteśmy albo dobrzy, albo źli, nie potrafimy być raz tacy, a raz tacy. Nasza dusza jest taka, jaką ją stworzono, i nic na to nie poradzimy.",
  "DIA_Fanatic_Hello_No_03_07": "Jedynie ci, którzy prawdziwie otworzą swe oczy, mają szansę dostąpić zaszczytu spotkania boga mimo posiadania ułomnej duszy pełnej zła!",
  "DIA_Fanatic_Hello_No_15_08": "A jeśli ktoś urodził się dobry?",
  "DIA_Fanatic_Hello_No_03_09": "Nie nam o tym decydować! Coś, co my będziemy uważać za dobre, w oczach bogów może być obrazą przeciwko naturze!",
  "DIA_Fanatic_Hello_No_03_10": "Młodzi pewnie nie zrozumieją tego od razu, jednak naszym obowiązkiem jest próbować postępować tak, jak chce wszechbyt!",
  "DIA_Fanatic_Hello_No_03_11": "I pamiętaj: mimo że Innos, Adanos i Beliar potrafią koegzystować w jednej istocie, to nie znaczy, że ty też jesteś do tego zdolny!",
  "DIA_Fanatic_Hello_No_03_12": "Czy dostrzegasz już prawdę? Czy twoje oczy otwarły się na prawdziwą naturę wszechrzeczy? A może potrzebujesz wsparcia w dążeniu do światłości?",
  "DIA_Fanatic_Hello_No_03_13": "Dokładne informacje o pracy nad własnym charakterem znajdziesz w najnowszej powieści kapłana Tarla, zatytułowanej 'Wieża'! I nabyć ją możesz...",
  "DIA_Fanatic_Hello_Yes_15_01": "Byle szybko.",
  "DIA_Fanatic_Hello_Yes_03_02": "Ach, ależ tych informacji nie da się przekazywać szybko! Wpajanie nauk zawsze trochę trwa, inaczej nie odczujesz satysfakcji rozwoju intelektualnego!",
  "DIA_Fanatic_Hello_GoAway_15_01": "Dziękuję, ale nie jestem zainteresowany.",
  "DIA_Fanatic_Hello_GoAway_03_02": "Jak to? Wykonałeś już pierwszy krok, otwarłeś się na moje słowa, teraz...",
  "DIA_Fanatic_Hello_GoAway_15_03": "Teraz proszę się oddalić, zanim nałożę na ciebie grzywnę za utrudnianie pracy strażnikowi.",
  "DIA_Fanatic_Hello_GoAway_03_04": "A-ale...",
  "DIA_Fanatic_Hello_GoAway_15_05": "Ale proszę otworzyć się na głoszoną przeze mnie prawdę. Jeszcze parę słów i wszystkie pieniądze, jakie mógłbyś przeznaczyć na nawracanie ludzi, pójdą na spłacenie grzywny.",
  "DIA_Fanatic_Hello_GoAway_03_06": "Hmpf... w takim razie do widzenia. Znajdę kogoś o umyśle lotniejszym niż umysł strażnika! Kogoś, kto ma posłuch wśród ludzi!",
  "DIA_Fanatic_Hello_GoAway_15_07": "To ja może już wskażę drogę do kapitana straży...",
  "DIA_Fanatic_Hello_GoAway_03_08": "Nie trzeba! Żegnam!",
  "DIA_Fanatic_Hello_Teaching_15_01": "Mam pomysł. Zacznij nauczać w dzień, na targu, albo w porcie, tam jest dużo ludzi, ktoś na pewno zechce kupić tę całą 'Wieżę'.",
  "DIA_Fanatic_Hello_Teaching_03_02": "Tak myślisz? Kto na przykład? Znasz taką osobę?",
  "DIA_Fanatic_Hello_Teaching_15_03": "Chociażby jakiś szlachcic pochodzący ze znamienitej rodziny, która jednak podupadła i nie może sobie pozwolić na kupno owej fortyfikacji.",
  "DIA_Fanatic_Hello_Teaching_03_04": "Ależ 'Wieża' to tylko przenośnia! Metafora odnosząca się do... ehm... do wytrwałości wiernych w walce z... niewiernymi!",
  "DIA_Fanatic_Hello_Teaching_03_05": "Nie możesz rozumieć wszystkiego dosłownie! To tylko tytuł powieści, a nie żadna prawdziwa budowla!",
  "DIA_Fanatic_Hello_Teaching_15_06": "Szkoda. Cóż, na mnie już czas. Życzę powodzenia w... krzewieniu wiary.",
  "DIA_Fanatic_Hello_Teaching_03_07": "Dziękuję! Mógłbyś przekazać swoim znajomym, że mają szansę poznać prawdę o otaczającym nas świecie?",
  "DIA_Fanatic_Hello_Teaching_15_08": "Pomyślę o tym.",
  "DIA_Fanatic_Hello_Teaching_03_09": "Świetnie! Będę czekał! Każdy wierny jest wart mojego czasu!",
  "DIA_Fanatic_Hello_No_Teaching_Choice": "Może zaczniesz nauczać w dzień?"
}