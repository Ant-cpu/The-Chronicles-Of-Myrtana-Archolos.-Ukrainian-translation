{
  "DIA_Kuno_Gambit_03_01": "Chłopcze! Podejdź tu, szybko!",
  "DIA_Kuno_Gambit_15_02": "O co chodzi?",
  "DIA_Kuno_Gambit_03_03": "Potwierdzisz, że mój przeciwnik oszukiwał!",
  "DIA_Kuno_Gambit_03_04": "Nawet największy ignorant wie, że królowa nie może zbić gońca. Zaświadczysz tutaj przy wszystkich, że Leon jest zwykłym oszustem!",
  "DIA_Kuno_Gambit_WhatAngry_15_01": "O czym ty do cholery mówisz?",
  "DIA_Kuno_Gambit_What_03_02": "O szachach, oczywiście, a niby o czym innym? Zaraz... nie masz pojęcia co to za gra, prawda?",
  "DIA_Kuno_Gambit_What_03_03": "Bogowie, to pokolenie jest stracone, po co w ogóle jeszcze się łudzę...",
  "DIA_Kuno_Gambit_What_15_05": "W takim razie już sobie pójdę, nie będę cię dłużej załamywał. Do widzenia.",
  "DIA_Kuno_Gambit_What_03_06": "Stój! Miałbym do ciebie sprawę, z którą nawet ktoś twojego pokroju powinien dać sobie radę.",
  "DIA_Kuno_Gambit_What_03_07": "Obiecuję, że niczego nie pożałujesz, w końcu nie każdy dostaje od życia szansę na współpracę z Kuno, skromnym politykiem w służbie ludu Archolos!",
  "DIA_Kuno_Gambit_What_15_09": "Polityk? Działasz w służbie Króla?",
  "DIA_Kuno_Gambit_What_03_10": "Cooooo?! Dla tego warchoła nie poświęciłbym nawet pięciu minut swojego cennego czasu!",
  "DIA_Kuno_Gambit_What_03_11": "Wspieram sprawę starszą od nas wszystkich, jedyną godną uwagi i poszanowania!",
  "DIA_Kuno_Gambit_What_15_12": "Brzmi intrygująco. Co to za sprawa?",
  "DIA_Kuno_Gambit_What_03_13": "Sprawa Ulryka. Archolos już dawno powinno odłączyć się od królestwa i stanowić osobny byt polityczny.",
  "DIA_Kuno_Gambit_What_03_14": "To Rhobar wciągnął nas w wojnę z orkami, to on sprowadził na nas kłopoty! Tfu!",
  "DIA_Kuno_Gambit_What_15_01": "O czym mowa?",
  "DIA_Kuno_Gambit_WhatToDo_15_01": "To co w końcu mam dla ciebie zrobić?",
  "DIA_Kuno_Gambit_WhatToDo_03_02": "Ten szarlatan Leon chełpi się, że mnie pokonał, ale on oszukiwał, przysięgam!",
  "DIA_Kuno_Gambit_WhatToDo_03_03": "Udowodnię to bez problemu dzięki podręcznikowi 'Prawidła szachowe', gdzie spisano wszystkie zasady tej wspaniałej gry!",
  "DIA_Kuno_Gambit_WhatToDo_03_04": "Musisz zrozumieć, młodzieńcze, że takim kłamcom jak on należy się surowa kara! Całe społeczeństwo na tym zyska!",
  "DIA_Kuno_Gambit_WhatToDo_15_05": "Tyle zachodu o partię w jakąś głupią grę?",
  "DIA_Kuno_Gambit_WhatToDo_03_06": "'Głupią grę' ci powie... ech, ale tu nie chodzi nawet o same szachy! Widzisz, kiedy gramy, rozmawiamy o polityce.",
  "DIA_Kuno_Gambit_WhatToDo_03_07": "Mamy taką umowę: zwycięzca każdej partii jest zwycięzcą naszych debat, a dzisiejsza jest zbyt ważna, bym mógł ją odpuścić!",
  "DIA_Kuno_Gambit_Topic_15_01": "O czym rozmawialiście?",
  "DIA_Kuno_Gambit_Topic_03_02": "To już nie powinno cię obchodzić.",
  "DIA_Kuno_Gambit_Reward_15_01": "Musimy omówić kwestię zapłaty.",
  "DIA_Kuno_Gambit_Reward_03_02": "Oczywiście... wy, młodzi, mielibyście zrobić coś za darmo...",
  "DIA_Kuno_Gambit_Reward_03_03": "Chłopcze, jestem wpływowym człowiekiem i mogę ci bardzo pomóc - o ile stoisz po właściwej stronie!",
  "DIA_Kuno_Gambit_Reward_15_04": "Staram się o obywatelstwo. Skoro jesteś taki wpływowy, to może mógłbym liczyć na twoją referencję?",
  "DIA_Kuno_Gambit_Reward_03_05": "Nie ma problemu, przekażę skrybie co trzeba. Ale teraz już idź, nie ma czasu do stracenia!",
  "DIA_Kuno_Gambit_Reward_15_06": "Czy twoje wpływy są związane z pokaźną kiesą?",
  "DIA_Kuno_Gambit_Reward_03_07": "Mogłem się domyślić, że będziesz chciał pieniędzy... dobrze, zapłacę, ale musisz się z tym uwinąć!",
  "DIA_Kuno_Gambit_Where_15_01": "Gdzie mam szukać tego podręcznika?",
  "DIA_Kuno_Gambit_Where_03_02": "Nie wiem, sprawdź wśród kupców albo u kogoś wykształconego. No, znikaj! Ja tymczasem pójdę kupić sobie coś do jedzenia, zgłodniałem od tych dysput!",
  "DIA_Kuno_TellMeAbout_Description": "Powiedz mi...",
  "DIA_Kuno_Gambit_Ulryk_15_01": "Co myślisz o Ulryku?",
  "DIA_Kuno_Gambit_Ulryk_03_02": "Jego ekscelencja Ulryk, władca Wilczego Leża, jest potomkiem w linii prostej legendarnego władcy wyspy, Volfzacka! To on powinien sprawować tutaj rządy, a nie przybłędy z kontynentu.",
  "DIA_Kuno_Gambit_Ulryk_03_03": "Poświęcam cały swój czas i siły, by przywrócić go do władzy!",
  "DIA_Kuno_Gambit_Ulryk_15_04": "Póki co z marnym skutkiem.",
  "DIA_Kuno_Gambit_Ulryk_03_05": "To nie moja wina, że ludzie nie rozumieją podstawowych zasad panujących w polityce! Ci partacze, urzędasy Króla, nigdy dobrowolnie nie zrzekną się władzy, za dobrze im przy korycie.",
  "DIA_Kuno_Gambit_Ulryk_03_06": "Wszystko, o czym mówiłem lata temu, spełnia się co do joty.",
  "DIA_Kuno_Gambit_Ulryk_03_07": "Król wprowadza chore edykty i dekrety, podwyższa podatki, zawłaszcza kupieckie statki, a przez wciągnięcie nas w wojnę z orkami sprowadził plagę uchodźców na wyspę.",
  "DIA_Kuno_Gambit_Ulryk_03_08": "Dopiero teraz ludzie zaczynają widzieć, że to ja miałem rację. Ja!",
  "DIA_Kuno_Gambit_Ulryk_03_10": "Władze powinny jak najszybciej oddać kontrolę nad wyspą w ręce Ulryka. On zaprowadziłby tutaj porządek, twardą ręką!",
  "DIA_Kuno_Gambit_Rhobar_15_01": "Co myślisz o Rhobarze II?",
  "DIA_Kuno_Gambit_Rhobar_03_02": "O tym nieudaczniku? Jego słowo już dawno przestało mieć jakiekolwiek znaczenie. Realną władzę w królestwie ma teraz dworska świta.",
  "DIA_Kuno_Gambit_Rhobar_03_03": "Dyktują mu, co ma robić, a on posłusznie wszystko wprowadza w życie. Nie zdziwiłbym się, gdyby Rhobar tak naprawdę od dawna nie żył. To by tłumaczyło ten szereg katastrofalnych decyzji!",
  "DIA_Kuno_Gambit_Rhobar_03_04": "Chociażby ten pomysł z Kolonią Górniczą - na to mógł wpaść tylko szaleniec! Po co przeznaczać na to tyle środków? Po trochę tarcz i mieczy z magicznej rudy?",
  "DIA_Kuno_Gambit_Rhobar_15_05": "Z tego co słyszałem, do kolonii trafiają tylko skazańcy. Będzie z nich jakiś pożytek podczas wojny.",
  "DIA_Kuno_Gambit_Rhobar_03_06": "Po pierwsze, wojny nie wygrywa się tylko mocnym mieczem. Tu trzeba czegoś więcej: taktyki, wywiadu, doświadczonych generałów.",
  "DIA_Kuno_Gambit_Rhobar_03_07": "Po drugie, za niedługo skazańcem będzie mógł być każdy, zsyłają tam za coraz drobniejsze przewinienia.",
  "DIA_Kuno_Gambit_Rhobar_15_08": "Nie boisz się mówić o tym tak otwarcie?",
  "DIA_Kuno_Gambit_Rhobar_03_09": "Ktoś musi. Poza tym, jestem tutaj znany. Znany i bogaty, a ludziom mojego pokroju nie łatwo zamknąć usta.",
  "DIA_Kuno_Book_15_01": "W sprawie księgi, o którą prosiłeś...",
  "DIA_Kuno_Book_03_02": "Tak?",
  "DIA_Kuno_Book_15_03": "Mam ją.",
  "DIA_Kuno_Book_03_04": "Wspaniale! Dawaj ją tutaj!",
  "DIA_Kuno_Book_03_05": "Cooo? Jak to? Przyniosłeś mi jakiś falsyfikat! Przecież królowa nie może...",
  "DIA_Kuno_Book_15_06": "Najwyraźniej może. Leon wygrał z tobą uczciwie. Przegrałeś.",
  "DIA_Kuno_Book_03_07": "Pewnie cię przekupił, co? Ile dostałeś? Obaj dobrze wiemy, że to nie jest autentyczna kopia! Zejdź mi z oczu!",
  "DIA_Kuno_Book_15_08": "Prosiłeś mnie, bym przyniósł ci książkę, i to też zrobiłem. Nie moja sprawa, że nie podoba ci się jej zawartość. Teraz twoja kolej na dotrzymanie umowy.",
  "DIA_Kuno_Book_03_09": "Chcesz mnie oszukać i jeszcze masz czelność czegoś ode mnie żądać? Wynoś się natychmiast!",
  "DIA_Kuno_Book_15_10": "Jeszcze się z tobą policzę! Obiecuję ci!",
  "DIA_Kuno_Book_15_11": "Pracuję nad tym.",
  "DIA_Kuno_Book_03_12": "W takim razie nie marnuj czasu. Wróć, jak tylko ją zdobędziesz.",
  "DIA_Kuno_SQ207_Lexx_15_01": "Luna przesyła pozdrowienia.",
  "DIA_Kuno_SQ207_Lexx_03_02": "I co z tego?",
  "DIA_Kuno_SQ207_Lexx_15_03": "To z tego, że wisisz jej złoto. W innym wypadku sprzeda twoją szachownicę.",
  "DIA_Kuno_SQ207_Lexx_03_04": "Wiedziałem, że z tą parszywą lichwiarką nie można wchodzić w żadne interesy.",
  "DIA_Kuno_SQ207_Lexx_03_05": "Nie mam złota przy sobie. Powiedz jej, żeby poczekała jeszcze kilka dni.",
  "DIA_Kuno_SQ207_Lexx_NoWay_15_01": "Nie ma mowy. Luna wyraźnie powiedziała, że jeśli nie pojawisz się u niej do wieczora, to nie będziecie mieli o czym rozmawiać.",
  "DIA_Kuno_SQ207_Lexx_NoWay_03_02": "Dobry blef. I tak nie znajdzie na nią kupca.",
  "DIA_Kuno_SQ207_Lexx_Sell_15_01": "Luna jest jutro umówiona na sprzedaż szachownicy.",
  "DIA_Kuno_SQ207_Lexx_Sell_03_02": "Nie pozwolę by byle kmiot wszedł w jej posiadanie!",
  "DIA_Kuno_SQ207_Lexx_Sell_03_03": "Musisz się dowiedzieć, kim jest ten człowiek!",
  "DIA_Kuno_SQ207_Lexx_No_15_01": "Nie mam na to czasu.",
  "DIA_Kuno_SQ207_Lexx_No_03_02": "W takim razie pożycz mi złoto, oddam z nawiązką.",
  "DIA_Kuno_SQ207_Lexx_No_15_03": "Ile?",
  "DIA_Kuno_SQ207_Lexx_No_03_04": "100 sztuk złota.",
  "DIA_Kuno_SQ207_Lexx_BadTime_15_01": "Nie wspominam naszej współpracy dobrze.",
  "DIA_Kuno_SQ207_Lexx_BadTime_03_02": "Dziwisz się? Próbowałeś mnie oszukać.",
  "DIA_Kuno_SQ207_Lexx_Nope_15_01": "Nie o to prosił mnie mój zleceniodawca.",
  "DIA_Kuno_SQ207_Lexx_Nope_03_02": "Zejdź mi z oczu! Niech tylko dowiem się, kto poluje na moją szachownicę!",
  "DIA_Kuno_SQ207_Lexx_Nope_03_03": "Na dobre mnie popamięta!",
  "DIA_Kuno_SQ207_Lexx_Alright_15_01": "Dobrze, zapłacę za ciebie Lunie.",
  "DIA_Kuno_SQ207_Lexx_Alright_03_02": "Stokrotnie dziękuję chłopcze. Odwiedź mnie później w Starym Mieście to ci się odwdzięczę.",
  "DIA_Kuno_OldTownHello_03_01": "Nazywam się Kuno, i wybacz, ale nie mam za wiele wolnego czasu. Muszę dopilnować, by Ulryk był należycie szanowany przez mieszkańców tego miasta!",
  "DIA_Kuno_Ambient_03_01": "Źle. Obywatele tego miasta są zbyt ograniczeni, by zrozumieć, jak Rhobar nam szkodzi.",
  "DIA_Kuno_Ambient_03_02": "Nie powiem, żeby zamach na Volkera był dla mnie czymś zaskakującym. Od dawna się na coś takiego zapowiadało!",
  "DIA_Kuno_Ambient_03_03": "To, co wyczynia Wysłannik Królewski, jest dowodem, że powinniśmy jak najszybciej uniezależnić się od wpływów królestwa!",
  "DIA_Kuno_Gambit_Bye_Choice": "W takim razie już sobie pójdę, nie będę cię dłużej załamywał.",
  "DIA_Kuno_TellMeAbout_Rhobar_Heard_Choice": "Do kolonii trafiają tylko skazańcy. Będzie z nich jakiś pożytek."
}
