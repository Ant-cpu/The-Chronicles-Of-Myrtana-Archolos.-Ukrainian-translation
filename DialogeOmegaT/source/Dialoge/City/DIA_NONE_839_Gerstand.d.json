{
  "DIA_Gerstand_Hello_15_01": "Co to za miejsce?",
  "DIA_Gerstand_Hello_03_02": "Albo jesteś ślepcem, albo kiepski z ciebie żartowniś. Jestem Gerstand, a to mój przybytek, karczma Pęknięta Struna.",
  "DIA_Gerstand_Hello_03_03": "Jeśli nie słyszałeś o tym miejscu, nie słyszałeś więc o niczym, co dzieje się w Archolos.",
  "DIA_Gerstand_Hello_03_04": "Zbierają się tu wszyscy mieszkańcy, minstrele oraz dostojni podróżnicy.",
  "DIA_Gerstand_Name_15_01": "Skąd nazwa Pęknięta Struna?",
  "DIA_Gerstand_Name_03_02": "Niegdyś odbywały się tu regularnie popisy trubadurów. Ciągnęli z niemal wszystkich wysp archipelagu, a nawet z kontynentu!",
  "DIA_Gerstand_Name_03_03": "Podczas jednego z takich koncertów grał początkujący acz dobrze rokujący młodzieniec.",
  "DIA_Gerstand_Name_03_04": "Przed samym występem pękła bardowi struna...",
  "DIA_Gerstand_Name_03_05": "Zmartwiony już chciał uciekać, lecz dojrzał to jeden z doświadczeńszych muzyków i, zapytawszy, co ten zamierza zagrać, odpowiedział mu: ta struna ci się nie przyda!",
  "DIA_Gerstand_Name_03_06": "Po tym incydencie postanowiłem przemianować karczmę... ot, cała historia.",
  "DIA_Gerstand_Trade_15_01": "Pokaż mi swoje towary.",
  "DIA_Gerstand_CQ003_Description": "Przysyła mnie Tomas.",
  "DIA_Gerstand_CQ003_15_01": "Witaj. Przysyła mnie Tomas. Ma dla ciebie propozycję współpracy.",
  "DIA_Gerstand_CQ003_03_02": "Tomas, ten piwowar?",
  "DIA_Gerstand_CQ003_03_03": "Ale ja nie potrzebuję więcej piwa w swojej ofercie, nie sprzedaję go zbyt dużo. Moi klienci gustują w droższych trunkach, wolą wino.",
  "DIA_Gerstand_CQ003_15_04": "Tomas wprowadza na rynek nowe piwo, jakiego jeszcze nie było. Nazywa się Mroczny Paladyn. Sam opracował recepturę. Może chcesz go spróbować?",
  "DIA_Gerstand_CQ003_03_05": "Najpierw mi o nim opowiedz.",
  "DIA_Gerstand_CQ003_Strong_15_01": "Mroczny Paladyn jest piwem mocnym, które z każdym łykiem rozgrzewa gardło. Ktoś nierozważny może upić się kilkoma butelkami, dlatego trzeba je pić z umiarem. Ma czarną barwę.",
  "DIA_Gerstand_CQ003_Strong_15_02": "Dzięki dużej ilości alkoholu może być długo leżakowane, z czasem stając się coraz lepszym, zupełnie jak wino.",
  "DIA_Gerstand_CQ003_Strong_03_03": "Hm... Gdybym chciał upić moich gości, podawałbym im po prostu więcej gorzałki. Przykro mi, ale nie jestem zainteresowany.",
  "DIA_Gerstand_CQ003_Strong_15_04": "Nie chcesz go nawet spróbować?",
  "DIA_Gerstand_CQ003_Strong_03_05": "Nie, dzięki. Mam jeszcze dziś dużo do zrobienia, a jak sam powiedziałeś, piwo mocno uderza do głowy.",
  "DIA_Gerstand_CQ003_Rich_15_01": "Mroczny Paladyn to nie zwyczajne piwo. Wyróżnia się bogatym smakiem, który długo utrzymuje się w ustach, a także ciekawym aromatem.",
  "DIA_Gerstand_CQ003_Rich_15_02": "Należy je pić powoli, małymi łykami, ponieważ ma również sporą moc. Może być leżakowane jak wino - tylko zyska dzięki temu na wartości.",
  "DIA_Gerstand_CQ003_Rich_03_03": "Hm, brzmi ciekawie. No, pokaż mi czy mówisz prawdę.",
  "DIA_Gerstand_CQ003_Rich_15_04": "Spróbuj.",
  "DIA_Gerstand_CQ003_Rich_03_05": "Nie kłamałeś. Naprawdę ma bardzo ciekawy smak, a pachnie też nie najgorzej. Moi klienci lubią nowe smaki.",
  "DIA_Gerstand_CQ003_Rich_03_06": "Hm... Ile za skrzynkę?",
  "DIA_Gerstand_CQ003_Rich_15_07": "100 sztuk złota.",
  "DIA_Gerstand_CQ003_Rich_03_08": "Wezmę cztery tygodniowo. Na początek.",
  "DIA_Gerstand_CQ003_Rich_15_09": "Świetnie, przekażę Tomasowi. Do zobaczenia.",
  "DIA_Gerstand_WELCOMEMIL_03_01": "Jeden z rekrutów, tak?",
  "DIA_Gerstand_WELCOMEMIL_03_02": "Mam dla ciebie coś specjalnego.",
  "DIA_Gerstand_WELCOMEMIL_03_03": "Dostałem kilka skrzynek tego piwa od mojego przyjaciela z dawnych lat.",
  "DIA_Gerstand_WELCOMEMIL_03_04": "Ciemne i gorzkie, ale za to jakie mocne!",
  "DIA_Gerstand_WELCOMEMIL_03_05": "Na zdrowie!",
  "DIA_Gerstand_Bruno_03_01": "Hej, kogo ja widzę! Wiesz co, zjawił się u nas jakiś typ, który szuka ludzi do pracy. Może do niego zajrzyj? Siedzi tam, przy stole. Przedstawił się jako Bruno.",
  "DIA_Gerstand_SQ225_Gerhard_15_01": "Handlujesz z Gerhardem?",
  "DIA_Gerstand_SQ225_Gerhard_03_02": "A kto pyta?",
  "DIA_Gerstand_SQ225_Gerhard_TellMe_15_01": "Nie twój interes. Lepiej powiedz mi, co o nim wiesz.",
  "DIA_Gerstand_SQ225_Gerhard_TellMe_03_02": "Tak samo jak handel mój i Gerharda nie jest twoim.",
  "DIA_Gerstand_SQ225_Gerhard_TellMe_03_03": "Zjeżdżaj stąd zanim wezwę straż!",
  "DIA_Gerstand_SQ225_Gerhard_Important_15_01": "Czy to ważne? Chcę ci zaoferować przejęcie jego pozycji.",
  "DIA_Gerstand_SQ225_Gerhard_Important_03_02": "Co ty nie powiesz? Ja natomiast chcę ci zaoferować szansę na wyniesienie się z mojej karczmy.",
  "DIA_Gerstand_SQ225_Gerhard_Marvin_15_01": "Nazywam się Marvin.",
  "DIA_Gerstand_SQ225_Gerhard_Marvin_15_02": "Jestem jedynie mieszkańcem, którego zmartwiły plotki o oszustwach, których dopuszcza się Gerhard.",
  "DIA_Gerstand_SQ225_Gerhard_Marvin_03_03": "Marvin, jesteś jeszcze młody, więc udzielę ci rady: nie wchodź w sprawy tych dużych, bo zanim się obejrzysz, możesz zostać zdeptany. I już nigdy się nie podniesiesz.",
  "DIA_Gerstand_SQ225_GetOut_03_01": "To znowu ty? Jeśli nie zamierzasz niczego zamawiać, to wyjdź!",
  "DIA_Gerstand_SQ225_GetOut_Lost_15_01": "Spokojnie, chciałem tylko zapytać, czy czegoś nie zgubiłeś.",
  "DIA_Gerstand_SQ225_GetOut_Lost_03_02": "Zgubiłem? O czym ty...?",
  "DIA_Gerstand_SQ225_GetOut_Lost_15_03": "A, wiesz, usłyszałem przez przypadek, że ktoś znalazł dowody na pewnego karczmarza i handlarza nieodprowadzających należytego podatku ze swoich transakcji...",
  "DIA_Gerstand_SQ225_GetOut_Lost_15_04": "Myślę, że w Górniczej Dolinie jest takich sporo, ale pewnie ochoczo przyjmą kolejnych...",
  "DIA_Gerstand_SQ225_GetOut_Lost_03_05": "To groźba?",
  "DIA_Gerstand_SQ225_GetOut_Lost_15_06": "Myśl o tym jak o okazji nie tylko na uniknięcie kary, ale też na zwiększenie swoich zysków.",
  "DIA_Gerstand_SQ225_GetOut_Lost_03_07": "Dobrze, mów.",
  "DIA_Gerstand_SQ225_GetOut_Help_15_01": "Zamierzam pozbyć się Gerharda, a ty mi w tym pomożesz.",
  "DIA_Gerstand_SQ225_GetOut_Help_03_02": "Tego już za wiele. Zaraz ci pokażę, gdzie raki zimują!",
  "DIA_Gerstand_SQ225_GetOut_Help_15_03": "Aż tak pragniesz, by straż dowiedziała się o waszych przekrętach?",
  "DIA_Gerstand_SQ225_GetOut_Help_03_04": "Nie wiem, skąd masz takie informacje, ale pomyśl, komu uwierzy straż?",
  "DIA_Gerstand_SQ225_GetOut_Help_03_05": "Szanowanemu karczmarzowi, czy chłopakowi nie wiadomo skąd, co ledwo do miasta się dostał?",
  "DIA_Gerstand_SQ225_GetOut_Help_15_06": "Oczywiście, że karczmarzowi... i jego księdze rachunkowej.",
  "DIA_Gerstand_SQ225_GetOut_Help_03_07": "Parszywy złodziej! Czego ode mnie chcesz?!",
  "DIA_Gerstand_SQ225_GetOut_Guilty_15_01": "Chcę, byś wziął swoją księgę rachunkową, udał się z nią do sędziego i przyznał do winy.",
  "DIA_Gerstand_SQ225_GetOut_Guilty_03_02": "Oszalałeś...",
  "DIA_Gerstand_SQ225_GetOut_Guilty_15_03": "Oj nie, spokojnie. Straż z pewnością spojrzy przychylniej na szanowanego obywatela Archolos, który sam przyznał się do winy i pomógł złapać oszusta.",
  "DIA_Gerstand_SQ225_GetOut_Guilty_03_04": "A co jeśli Roderich będzie w złym nastroju i wizja dwóch skazańców do Kolonii bardziej przypadnie mu do gustu?",
  "DIA_Gerstand_SQ225_GetOut_Guilty_15_05": "Jeśli do niego nie pójdziesz, trafisz do Kolonii z pewnością. Tak masz szansę na uniknięcie kary.",
  "DIA_Gerstand_SQ225_GetOut_Guilty_03_06": "Cholera, zrobię to. Pamiętaj tylko, że przed zesłaniem jeszcze bym zdążył nasłać na ciebie swoich ludzi!",
  "DIA_Gerstand_SQ225_GetOut_Guilty_15_07": "Podjąłeś dobrą decyzję. Spotkajmy się pod domem sędziego, tam przekażę ci księgę.",
  "DIA_Gerstand_SQ225_GetOut_GerhardLeave_15_01": "Powiedz Gerhardowi o sytuacji i nakłoń go, by opuścił Archolos.",
  "DIA_Gerstand_SQ225_GetOut_GerhardLeave_03_02": "Czy ty całkowicie postradałeś rozum? Nigdy się na to nie zgodzi!",
  "DIA_Gerstand_SQ225_GetOut_GerhardLeave_03_03": "Poświęcił życie by dojść do swojego majątku, będzie wolał zginąć niż go dobrowolnie oddać!",
  "DIA_Gerstand_SQ225_GetOut_GerhardLeave_15_04": "To już nie mój problem. Powiedz, że przecież może swój majątek wywieźć poza Archolos.",
  "DIA_Gerstand_SQ225_GetOut_GerhardLeave_03_05": "Hm... w sumie, to może do niego trafi. Dobra, spróbuję go przekonać.",
  "DIA_Gerstand_SQ225_GetOut_GerhardLeave_03_06": "Przyjdź jutro, wtedy dam ci odpowiedź. I chcę moją księgę z powrotem!",
  "DIA_Gerstand_SQ225_GetOut_GerhardLeave_15_07": "Na pewno przyjdę. O księgę się nie martw, dostaniesz ją.",
  "DIA_Gerstand_SQ225_GerhardGone_15_01": "I jak? Udało ci się?",
  "DIA_Gerstand_SQ225_GerhardGone_03_02": "Udało, udało. Gerhard odgrażał się, że jeszcze tego pożałuję, ale wyjechał.",
  "DIA_Gerstand_SQ225_GerhardGone_03_03": "Co z naszą umową?",
  "DIA_Gerstand_SQ225_GerhardGone_15_04": "Wypełniłeś swoją część, ja wypełnię swoją. Proszę.",
  "DIA_Gerstand_SQ225_GerhardGone_03_05": "Muszę przyznać, że teraz mnie zaskoczyłeś. I jeśli to już wszystko, to przepraszam, ale mam interes do prowadzenia.",
  "DIA_Gerstand_SQ225_Ready_Next_15_01": "Tak, tak, masz. Na zachętę.",
  "DIA_Gerstand_SQ225_Ready_15_01": "Gotowy?",
  "DIA_Gerstand_SQ225_Ready_03_02": "Wciąż nie jestem pewny tego pomysłu.",
  "DIA_Gerstand_SQ225_Ready_Alright_15_01": "Będzie dobrze. Wejdziesz, wszystko dokładnie wyjaśnisz i po sprawie.",
  "DIA_Gerstand_SQ225_Ready_Alright_03_02": "Obyś miał rację...",
  "DIA_Gerstand_SQ225_Ready_Alright_03_03": "Tylko sobie nie myśl, że jesteśmy teraz jakimiś kumplami! Nie zapomnę ci tego!",
  "DIA_Gerstand_SQ225_Ready_NoChoice_15_01": "Nie masz wyboru. To twoja jedyna szansa by wyjść ze sprawy cało.",
  "DIA_Gerstand_SQ225_Ready_NoChoice_03_02": "Cholera, po co ja się w to pakowałem...",
  "DIA_Gerstand_SQ225_AfterRoderich_15_01": "Wszystko poszło zgodnie z planem?",
  "DIA_Gerstand_SQ225_AfterRoderich_03_02": "Jeszcze jak! Gdybyś tylko widział minę sędziego! Był tak zadowolony, że sam zaproponował mi oczyszczenie z zarzutów!",
  "DIA_Gerstand_SQ225_AfterRoderich_03_03": "Od dawna podejrzewali, że przez Gerharda korona traci spore ilości złota. Mając dowody i mnie za świadka, mogli się w końcu do niego dobrać.",
  "DIA_Gerstand_SQ225_AfterRoderich_03_04": "Wygląda na to, że wyjdę cało z tej przygody!",
  "DIA_Gerstand_SQ225_AfterRoderich_Luck_15_01": "Czyli miałeś szczęście, że na mnie trafiłeś.",
  "DIA_Gerstand_SQ225_AfterRoderich_Luck_03_02": "Nie przeginaj, chłopcze. Moje kontakty będą teraz miały na ciebie oko.",
  "DIA_Gerstand_SQ225_AfterRoderich_Bye_15_01": "To wszystko co chciałem usłyszeć. Żegnaj.",
  "DIA_Gerstand_SQ225_AfterRoderich_Bye_03_02": "Bez przesady z tym żegnaj. Jak będziesz chciał coś kupić, to wpadaj śmiało.",
  "DIA_Gerstand_SQ225_AfterRoderich_Bye_03_03": "Tylko pamiętaj: moje kontakty będą miały na ciebie oko.",
  "DIA_Gerstand_Q505_Help_03_01": "Wybacz chłopcze, nie sprzedaję swojego zaopatrzenia. Porozmawiaj ze Slagerem, może on będzie w stanie ci pomóc.",
  "DIA_Gerstand_Ambient_15_01": "Co słychać?",
  "DIA_Gerstand_Ambient_03_02": "Jest nieźle. Piwo Tomasa być może zwiększy mi sprzedaż, a to coś, co cieszy każdego karczmarza.",
  "DIA_Gerstand_Ambient_03_03": "Nie zagajasz znowu rozmowy, żeby mi wciskać jakieś eksperymentalne piwo? To dobrze.",
  "DIA_Gerstand_Ambient_03_04": "Karczma prosperuje, goście nie robią specjalnych problemów, więc nie narzekam.",
  "DIA_Gerstand_Ambient_03_05": "Nie szykuje wam się w straży przyjęcie kolejnych rekrutów? Lubię te wasze świętowanie po przysiędze świeżaczków.",
  "DIA_Gerstand_Ambient_03_06": "Jeśli chcesz mnie namawiać na umowę z waszą Gildią, to możesz sobie darować. Świetnie sobie daję radę samemu.",
  "DIA_Gerstand_CQ003_Rich_Choice": "Mroczny Paladyn ma bardzo bogaty, zaskakujący smak i aromat.",
  "DIA_Gerstand_CQ003_Strong_Choice": "Mroczny Paladyn to mocne, rozgrzewające piwo.",
  "DIA_Gerstand_SQ225_GetOut_Help_Guilty_Choice": "Przyznaj się do winy.",
  "DIA_Gerstand_SQ225_Ready_NoChoice_Choice": "To twoja jedyna szansa by wyjść ze sprawy cało.",
  "DIA_Gerstand_SQ225_Ready_Alright_Choice": "Wejdziesz, wszystko dokładnie wyjaśnisz i po sprawie."
}
