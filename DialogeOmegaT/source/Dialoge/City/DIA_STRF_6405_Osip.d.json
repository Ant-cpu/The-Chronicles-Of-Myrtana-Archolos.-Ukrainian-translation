{
  "DIA_Osip_HELLO_03_01": "Dzięki niech będą Adanosowi. Dupek się w końcu zamknął.",
  "DIA_Osip_Ars_15_01": "Masz na myśli Arsa?",
  "DIA_Osip_Ars_03_02": "A ktoś inny drze mordę jak nawiedzony?",
  "DIA_Osip_Ars_03_03": "Jest tutaj od niedawna, a już wszyscy mają go dość - nawet czerwoni.",
  "DIA_Osip_Ars_15_04": "Cóż, musiałem z nim pogadać.",
  "DIA_Osip_Ars_03_05": "Osip z tej strony.",
  "DIA_Osip_Ars_15_06": "Marvin.",
  "DIA_Osip_Ars_03_07": "Podsłuchałem tę waszą gadkę.",
  "DIA_Osip_Ars_15_08": "I?",
  "DIA_Osip_Ars_03_09": "Facet każdemu wciska tą samą historyjkę.",
  "DIA_Osip_Ars_Who_15_01": "Ktoś jeszcze tu był?",
  "DIA_Osip_Ars_Who_03_02": "Powinieneś raczej zapytać: kogo tu nie było.",
  "DIA_Osip_Ars_Who_03_03": "Strażnicy, najemnicy, wariaci, którzy myślą podobnie jak on. He, no i jeszcze więcej strażników. Schodzą się do niego jak do kapliczki.",
  "DIA_Osip_Ars_Who_03_04": "Nic dziwnego, że gość myśli o sobie jak o pieprzonym zbawcy narodu.",
  "DIA_Osip_Ars_Attempt_15_01": "Twierdzisz, że to nie Ars stoi za zamachem?",
  "DIA_Osip_Ars_Attempt_03_02": "Tego nie wiem. Znam jednak kogoś, kto mógłby wiedzieć.",
  "DIA_Osip_Ars_Attempt_15_03": "Kto to taki?",
  "DIA_Osip_Ars_Attempt_03_04": "Nie tak prędko, kolego. Wszystko ma swoją cenę.",
  "DIA_Osip_Ars_Attempt_15_05": "Po co ci złoto w więzieniu?",
  "DIA_Osip_Ars_Attempt_03_06": "Nie obchodzi mnie złoto. Moje dni są policzone. Jeśli mnie nie zetną, to trafię do Kolonii.",
  "DIA_Osip_Ars_Attempt_03_07": "Zanim jedno albo drugie nastąpi, chciałbym zetrzeć z pyska Guido ten jego żałosny uśmieszek.",
  "DIA_Osip_Ars_How_15_01": "Jak mam to zrobić?",
  "DIA_Osip_Ars_How_03_02": "Normalnie prosiłbym o to któregoś z najemników, ale widzę po tobie, że nie jesteś zwykłym pieskiem Rodericha.",
  "DIA_Osip_Ars_How_03_03": "Masz własny rozum, a to rzadkie u czerwonych.",
  "DIA_Osip_Ars_How_03_04": "Wiem, że wy, najemnicy, lubicie załatwiać takie sprawy w jeden sposób, ale nie chcę mu jeszcze podrzynać gardła.",
  "DIA_Osip_Ars_How_03_05": "Gnida lubi sobie wypić. W ciągu dnia obala kilka butelek gorzałki, a to niemała sztuka.",
  "DIA_Osip_Ars_How_03_06": "Przynieś mi coś, po czym facet zamknie się w latrynie na parę dobrych godzin.",
  "DIA_Osip_Ars_Where_15_01": "Gdzie mam szukać takiego specyfiku?",
  "DIA_Osip_Ars_Where_03_02": "Nie mam pojęcia. U aptekarki? Alchemika?",
  "DIA_Osip_Ars_Where_03_03": "To ty stoisz po tej lepszej stronie krat. Wymyśl coś.",
  "DIA_Osip_GotPotion_15_01": "Mam preparat, o który prosiłeś.",
  "DIA_Osip_GotPotion_03_02": "Dobra robota.",
  "DIA_Osip_GotPotion_03_03": "Zadbałeś o to, żeby był wystarczająco mocny?",
  "DIA_Osip_GotPotion_15_04": "Aptekarka powiedziała, że wystarczą dwie łyżki rano i wieczorem...",
  "DIA_Osip_GotPotion_03_05": "Czyli facet dostanie połowę butelki.",
  "DIA_Osip_GotPotion_15_06": "To nie za dużo?",
  "DIA_Osip_GotPotion_03_07": "Zaryzykujemy.",
  "DIA_Osip_GotPotion_15_08": "Odsprzedali mi go na Placu Targowym.",
  "DIA_Osip_GotPotion_15_09": "Zapewniali mnie, że sami kupili go od jednego z alchemików.",
  "DIA_Osip_GotPotion_03_10": "Nie byłbym taki pewien, co do jakości, ale przynajmniej nie ja będę pił to świństwo.",
  "DIA_Osip_GotPotion_03_11": "Musimy teraz tylko wymyślić jakiś sposób, żeby...",
  "DIA_Osip_GotPotion_03_12": "Cholera...",
  "DIA_Osip_GotPotion_03_13": "Ej, ty! Co ty tam trzymasz w łapie?",
  "DIA_Osip_GotPotion_03_14": "Nie słyszałeś o zakazie dokarmiania tych kundli?",
  "DIA_Osip_GotPotion_Know_15_01": "Nie wiedziałem, że istnieje taki zakaz.",
  "DIA_Osip_GotPotion_Know_03_02": "No, to teraz już wiesz!",
  "DIA_Osip_GotPotion_Know_03_03": "Co to za flacha?",
  "DIA_Osip_GotPotion_Know_03_04": "Mogłem się tego domyślić - cuchnie alkoholem!",
  "DIA_Osip_GotPotion_Know_03_05": "Za dobrze coś tu macie, Osip! Za karę będziecie dychać tydzień o chlebie i wodzie!",
  "DIA_Osip_GotPotion_Know_03_06": "Toć to podły bimber, szefie...",
  "DIA_Osip_GotPotion_Know_03_07": "Podły bimber, co? Już ja was znam jak swoje... dwa... cztery...",
  "DIA_Osip_GotPotion_Know_03_08": "Znam was jak swoje PIĘĆ palców, Osip.",
  "DIA_Osip_GotPotion_Know_03_09": "Tylko... niech szef lepiej tego nie próbuje, t-to nie trunek na szefa gardło!",
  "DIA_Osip_GotPotion_Know_03_10": "Pływa w tym jakieś świństwo. Co to jest do cholery?!",
  "DIA_Osip_GotPotion_Know_03_11": "To... nalewka, szefie. Pewnie Ernesto dodał do niej jakichś ziół czy czegoś.",
  "DIA_Osip_GotPotion_Know_03_12": "Czyli nabraliście mnie. Policzę się z wami... jak wypiję.",
  "DIA_Osip_GotPotion_Know_03_13": "Wasze zdrowie, Osip! Hahahahahahehehe!",
  "DIA_Osip_GotPotion_Know_03_14": "I jak, smakowało, szefie?",
  "DIA_Osip_GotPotion_Know_03_15": "Może być, a ty nie bądź taki mądry! Zaraz sobie... poga... ugh... co jest...?",
  "DIA_Osip_GotPotion_Know_15_17": "Wszystko w porządku?",
  "DIA_Osip_GotPotion_Know_03_18": "Ugh... muszę szybko... gdzieś... ugh, o chooolera...!",
  "DIA_Osip_GotPotion_Know_03_19": "Zaraz wracam... tylko... UGH!",
  "DIA_Osip_GotPotion_Know_03_20": "Dziwnie coś śmierdzi ten bimber. I czemu do cholery jest taki mętny?",
  "DIA_Osip_GotPotion_Know_03_21": "Czy wy mnie aby nie oszukujecie, Osip?",
  "DIA_Osip_GotPotion_Know_03_23": "Coś ty mi... ekh... ekh... podał!?",
  "DIA_Osip_GotPotion_Know_15_25": "Wszystko w porządku?",
  "DIA_Osip_GotPotion_Know_03_26": "Ekh... czuję się... ekh... jakbym miał zaraz... zaraz...!",
  "DIA_Osip_AfterCutscene_15_01": "Czy on właśnie...",
  "DIA_Osip_AfterCutscene_03_02": "Wygląda na to, że ten twój specyfik na trawienie miał ukryte właściwości.",
  "DIA_Osip_AfterCutscene_03_03": "Spodziewałem się wszystkiego, ale nie mikstury zmiany w pieprzonego chrząszcza! Hahahaha!",
  "DIA_Osip_AfterCutscene_15_04": "Alchemicy... jednak nie uczą się na błędach...",
  "DIA_Osip_AfterCutscene_03_05": "Jak widać, niewiedza czasem wychodzi na dobre!",
  "DIA_Osip_AfterCutscene_15_06": "Czy ja dobrze widziałem, czy facet...",
  "DIA_Osip_AfterCutscene_03_07": "...obalił całą butelkę.",
  "DIA_Osip_AfterCutscene_03_08": "No to mamy go z głowy na parę godzin!",
  "DIA_Osip_AfterCutscene_15_09": "Myślisz, że Guido wróci do siebie?",
  "DIA_Osip_AfterCutscene_03_10": "Patrząc na jego stan, nie za szybko.",
  "DIA_Osip_AfterCutscene_03_11": "Zrobiłeś mi tym dzień, mały.",
  "DIA_Osip_Deal_15_01": "Wracając do naszej umowy, powiesz mi teraz, kim jest ten tajemniczy znajomy Arsa?",
  "DIA_Osip_Deal_03_02": "Jakieś kilka tygodni przed zamachem, Ars nawiązał kontakt z niejakim Blakiem. Facet próbuje wywrócić to miasto do góry nogami.",
  "DIA_Osip_Deal_03_03": "Swoją drogą 'próbuje' to dobre określenie.",
  "DIA_Osip_Deal_03_04": "Zakładam, że pod jego wpływem Arsowi przewróciło się we łbie i postanowił targnąć się na życie jednej z najlepiej chronionych osób w Archolos.",
  "DIA_Osip_Deal_Blake_15_01": "Kim jest Blake?",
  "DIA_Osip_Deal_Blake_03_02": "Nieudacznikiem, ale póki jest na wolności, póty zostaje groźnym nieudacznikiem.",
  "DIA_Osip_Deal_Blake_03_03": "Uważa się za idealistę i głos Południa na Archolos. Chce zostać drugim Mandesem - kimś, kto podłożył ogień pod to miasto wiele lat temu. Do dzisiaj ludzie nie podnieśli się po jego powstaniu.",
  "DIA_Osip_Deal_Blake_03_04": "Prawda jest jednak taka, że Blake myśli tylko o sobie i o swojej sakiewce, nie o poprawie bytu swoich rodaków.",
  "DIA_Osip_Deal_Blake_03_05": "Gdyby zaoferowano mu stołek w ratuszu lub koszarach, gość podbiegłby do Morrisa choćby na czworaka, trzymając w zębach worek złota, którym ten go kupił.",
  "DIA_Osip_Deal_Why_15_01": "Dlaczego Blake wciąż jest na wolności?",
  "DIA_Osip_Deal_Why_03_02": "O to samo mógłbym zapytać ciebie i twoich koleżków.",
  "DIA_Osip_Deal_Why_03_03": "Gdyby straż widziała w nim zagrożenie, już dawno siedziałby w celi obok.",
  "DIA_Osip_Deal_Why_15_04": "Ty twierdzisz inaczej.",
  "DIA_Osip_Deal_Why_03_05": "Blake może nie podpali miasta jak Mandes, ale zatruwa umysły ludziom takim jak Ars. A to jest jeszcze gorsze od śmierci w płomieniach.",
  "DIA_Osip_Deal_Why_03_06": "Został zepchnięty do podziemia i tam działa wraz ze swoimi zwolennikami. Ale prędzej czy później straż go stamtąd wykurzy, a wtedy osobiście splunę mu w twarz.",
  "DIA_Osip_Deal_Next_03_01": "To wszystko, co wiem.",
  "DIA_Osip_Deal_Next_15_02": "Dzięki za informację.",
  "DIA_Osip_Deal_How_15_01": "Jak odnajdę Blake'a?",
  "DIA_Osip_Deal_How_03_02": "Ukrywa się w jednym z budynków górnej części Dzielnicy Portowej. To te wszystkie zabudowania znajdujące się zaraz przy murach miasta.",
  "DIA_Osip_Deal_How_03_03": "Szukaj domu ze znakiem żarliwego słońca.",
  "DIA_Osip_Deal_Secret_15_01": "Dlaczego mi to wszystko mówisz?",
  "DIA_Osip_Deal_Secret_03_02": "Wydawało mi się, że mieliśmy umowę?",
  "DIA_Osip_Deal_Secret_15_03": "Mam wrażenie, że zdradzasz mi szczegóły ze swojej przeszłości. Nie boisz się, że mógłbym je wykorzystać przeciwko tobie?",
  "DIA_Osip_Deal_Secret_03_04": "Spójrz na mnie i zadaj jeszcze raz to pytanie, chłopcze.",
  "DIA_Osip_Deal_Secret_03_05": "Wybieram się już tylko w jedno z dwóch miejsc: do piachu lub Kolonii - a to w gruncie rzeczy równa się temu pierwszemu.",
  "DIA_Osip_Deal_Secret_03_06": "Nie mam interesu, żeby prowadzić cię w pułapkę.",
  "DIA_Osip_Deal_Mandes_15_01": "Opowiedz mi o Mandesie.",
  "DIA_Osip_Deal_Mandes_03_02": "Mandes był naszą nadzieją na lepsze jutro. Jako jedyny miał jaja, żeby wypowiedzieć władzy otwartą wojnę.",
  "DIA_Osip_Deal_Mandes_03_03": "Echo jego krwawych, ale odważnych czynów wciąż rozbrzmiewa wśród tych, którzy w sercach mają Południe.",
  "DIA_Osip_Deal_Mandes_03_04": "Blake rości sobie prawo do bycia następcą jego dzieła, ale jest tylko marnym naśladowcą, nikim więcej.",
  "DIA_Osip_Ambient_03_02": "Rzadko spotykam równych czerwonych. Ty jesteś wyjątkiem.",
  "DIA_Osip_Ambient_03_01": "Facet w końcu się przymknął. Może teraz pośpię parę godzin.",
  "DIA_Osip_Ambient_03_03": "Gdybym mógł cofnąć czas, dołączyłbym do najemników. Wyglądają na porządnych gości."
}