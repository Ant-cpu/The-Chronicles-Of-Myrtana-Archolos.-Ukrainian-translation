{
  "DIA_Volker_Q602_Final_Revange_15_01": "Czas spłacić swój dług, Volker.",
  "DIA_Volker_Q602_Final_Revange_03_02": "Myślisz, że pamiętam każdego głupca, który uważa, że jestem mu coś winien?",
  "DIA_Volker_Q602_Final_Revange_15_03": "Nie rób ze mnie idioty, Volker! Nasłałeś na mnie swoich ludzi, by mnie zabili.",
  "DIA_Volker_Q602_Final_Revange_15_04": "Na twoje nieszczęście zatrudniasz bardzo niewykwalifikowanych zbirów.",
  "DIA_Volker_Q602_Final_Revange_03_05": "Aaa, to ty jesteś tym szczeniakiem od Rodericha, który dał się wciągnąć w gierki Kessela.",
  "DIA_Volker_Q602_Final_Revange_03_06": "No tak, jesteś jednym z chłopców na posyłki Lorenzo, który dał się wciągnąć w gierki Kessela.",
  "DIA_Volker_Q602_Final_Revange_03_07": "Już zacząłem nawet myśleć, że na coś się przydasz, gdy szukałeś mojego niedoszłego mordercy. Tak czy inaczej, ten idiota Jon, gryzie piach, z twoją pomocą czy bez niej.",
  "DIA_Volker_Q602_Final_Revange_03_08": "Muszę przyznać, że interwencja Magów Wody była niespodziewana. Miasto było już praktycznie nasze... Ale ci przeklęci, fanatyczni starcy oczywiście musieli się wtrącić.",
  "DIA_Volker_Q602_Final_Revange_03_09": "A jak tam zdrówko Kessela? Nie widziałem go wśród twoich kolegów. Czyżby jakiś wypadek przy pracy?",
  "DIA_Volker_Q602_Final_Revange_03_10": "Słyszałem, że organizujecie jakąś wyprawę do ruin. Ulryk obiecał, że się tym zajmie, ale sądząc po twojej obecności, coś w jego planie nie wypaliło.",
  "DIA_Volker_Q602_Final_Next_03_01": "Władzę? Chłopcze, naprawdę myślisz, że chodziło mi o władzę?",
  "DIA_Volker_Q602_Final_Next_03_02": "Chodziło o zmiany. Królestwo Myrtany upada! Jeśli się od niego nie odetniemy, to pójdziemy na dno razem z nim. Trzeba być głupcem, żeby tego nie widzieć.",
  "DIA_Volker_Q602_Final_Next_03_03": "Wysyłamy naszych chłopców, nasze surowce i broń, by wspierać Króla, który nie ma za grosz rozumu! Pokłada zbyt wielką nadzieję w magach i rudzie, a nie w taktyce i prawdziwym wojsku.",
  "DIA_Volker_Q602_Final_Next_03_04": "Jedyna szansa na przetrwanie tego sztormu, to samodzielność.",
  "DIA_Volker_Q602_Final_Left_15_01": "Kessel został w ruinach. Nie martw się, zemszczę się w imieniu jego i całego Wodnego Kręgu.",
  "DIA_Volker_Q602_Final_Left_03_02": "Tej bandy głupców, której wesprzeć nie chcieli nawet sami Magowie Wody? Co oni wiedzieli o sprawiedliwości? Byli mścicielami, którzy sami chcieli wyznaczać sprawiedliwość.",
  "DIA_Volker_Q602_Final_Left_03_03": "Ta szaleńcza próba zamachu pokazała ich prawdziwe oblicze. Chcieli mnie zamordować z zaskoczenia - bez procesu. Na oczach dziesiątek ludzi.",
  "DIA_Volker_Q602_Final_Left_15_04": "Ilu ludzi zginęło samego dzisiejszego dnia przez twoją szaleńczą próbę zdobycia władzy dla siebie?",
  "DIA_Volker_Q602_Final_OnlyUs_15_01": "Jesteśmy tutaj tylko ty i ja. Ani Kessel, ani Ulryk nie mają już żadnego znaczenia.",
  "DIA_Volker_Q602_Final_OnlyUs_03_02": "Szybko się uczysz, chłopcze. Nieprzydatnych pionków trzeba się jak najszybciej pozbywać.",
  "DIA_Volker_Q602_Final_OnlyUs_03_03": "Nie można pozwolić, by pociągnęli nas ze sobą na dno.",
  "DIA_Volker_Q602_Final_OnlyUs_15_04": "Czyli najpierw szaleńczo próbujesz zdobyć władzę, nie bacząc na życie i losy innych, a gdy bitwa zdaje się przegrana, uciekasz jak ostatni szczur?",
  "DIA_Volker_Q602_Final_DontCare_15_01": "Nic mnie nie obchodzi ten głupiec, jedyne czego pragnę, to zemsty na tobie.",
  "DIA_Volker_Q602_Final_DontCare_03_02": "I to ty uważasz mnie za złego? Spójrz na siebie! Jesteś chodzącym chaosem.",
  "DIA_Volker_Q602_Final_DontCare_03_03": "Niech zgadnę, swoją prywatną zemstą usprawiedliwiasz wszystkie niegodziwe czyny, których dopuściłeś się do tej pory?",
  "DIA_Volker_Q602_Final_DontCare_15_04": "Mówi to człowiek, który spalił połowę miasta, by zdobyć władzę.",
  "DIA_Volker_Q602_Final_Fight_15_01": "Nie mam zamiaru dłużej słuchać twoich bzdur. Odpowiesz za śmierć mojego brata!",
  "DIA_Volker_Q602_Final_Fight_03_02": "Brata? Jakiego znowu brata?",
  "DIA_Volker_Q602_Final_Fight_15_03": "Ty naprawdę nawet go nie pamiętasz?",
  "DIA_Volker_Q602_Final_Fight_15_04": "W takim razie pozwól, że ci trochę odświeżę pamięć...",
  "DIA_Volker_Q602_Final_Save_15_01": "Więc śmiesz twierdzić, że zrobiłeś to wszystko, by ratować wyspę?",
  "DIA_Volker_Q602_Final_Save_03_02": "Wiem, że sam to doskonale rozumiesz. Czasami przetrwanie zmusza nas do rzeczy okrutnych, ale koniecznych.",
  "DIA_Volker_Q602_Final_Save_03_03": "Nie okradłeś nigdy jakiegoś biedaka, bo uznałeś, że ten chleb tobie jest bardziej potrzebny?",
  "DIA_Volker_Q602_Final_Save_03_04": "A może zabiłeś kogoś, kogo nawet nie znałeś, tylko dlatego, że ktoś inny oferował za to kilka złotych monet?",
  "DIA_Volker_Q602_Final_What_15_01": "Co ty możesz o mnie wiedzieć?",
  "DIA_Volker_Q602_Final_What_03_02": "Wiem tyle, że jesteś oportunistą, który zrobi wszystko, by przetrwać i osiągnąć swój cel.",
  "DIA_Volker_Q602_Final_Compare_15_01": "Nie porównuj tego do tych wszystkich morderstw, których się dopuściłeś.",
  "DIA_Volker_Q602_Final_Compare_03_02": "No tak, sprawiedliwi Magowie Wody, którzy przybyli wam na ratunek, jedynie spacyfikowali przeciwników tak, jak Adanos nakazał.",
  "DIA_Volker_Q602_Final_Compare_03_03": "Niczym się nie różnimy, jeśli chodzi o traktowanie swoich wrogów.",
  "DIA_Volker_Q602_Final_Why_15_01": "Dlaczego ci tak zależy na Archolos? Myślałem, że gardzisz mieszkańcami tego miasta.",
  "DIA_Volker_Q602_Final_Why_03_02": "Gardzę wszystkimi grubasami na stanowiskach, którzy żerują na prawdziwych mieszkańcach tego miasta.",
  "DIA_Volker_Q602_Final_Why_03_03": "Zależy mi na tych, którzy uczciwie pracują, by te darmozjady miały co jeść. Na tych, którzy płyną, by umierać w obcym kraju, bo tak zdecydował jakiś Król.",
  "DIA_Volker_Q602_Final_Why_03_04": "To oni zasługują na lepsze jutro.",
  "DIA_Volker_Q602_Final_Status_15_01": "Myślisz, że możesz mnie oszukać? Od samego początku chodziło ci wyłącznie o własną pozycję!",
  "DIA_Volker_Q602_Final_Status_03_02": "Ech... Skoro tak uważasz...",
  "DIA_Volker_Q602_Final_Status_03_03": "Patrząc na twój brak refleksji odnośnie swoich własnych działań i ślepą potrzebę zemsty, nie dziwię się, że nie potrafisz zrozumieć moich intencji.",
  "DIA_Volker_Q602_Final_Harbour_15_01": "I dlatego podpaliłeś port?",
  "DIA_Volker_Q602_Final_Harbour_03_02": "Magazyn miał tylko odwrócić uwagę straży i Magów Wody z pobliskiej kaplicy.",
  "DIA_Volker_Q602_Final_Harbour_03_03": "Ludzie w porcie są bezpieczni. Myślisz, że po co zamknęliśmy wrota do tamtych dzielnic?",
  "DIA_Volker_Q602_Final_Harbour_03_04": "Chciałem upewnić się, że zmiana przebiegnie gładko. Bez jakichkolwiek niepotrzebnych ofiar.",
  "DIA_Volker_Q602_Final_FireMages_15_01": "Dlaczego wymordowaliście Magów Ognia?",
  "DIA_Volker_Q602_Final_FireMages_03_02": "Jeśli mam być szczery, to był plan Ulryka. Wyjątkowo nie cierpi wyznawców Innosa.",
  "DIA_Volker_Q602_Final_FireMages_03_03": "Z drugiej strony, dobry zwolennik Króla to martwy zwolennik Króla. Nie było dla nich miejsca na nowym Archolos.",
  "DIA_Volker_Q602_Final_FireMages_03_04": "Wszyscy magowie mają się za lepszych i ważniejszych od nas, zwykłych ludzi. Posiadają ogromną moc, ale są nieobliczalnymi fanatykami.",
  "DIA_Volker_Q602_Final_FireMages_03_05": "Kto by pomyślał, że to właśnie oni odmienią losy dzisiejszej bitwy, pomimo że ostatnie kilka lat nie wysuwali stopy poza swój klasztor i pozwolili na wymordowanie całego Wodnego Kręgu?",
  "DIA_Volker_Q602_Final_Ulryk_15_01": "Dlaczego sojusz z Ulrykiem?",
  "DIA_Volker_Q602_Final_Ulryk_03_02": "Nietypowy sojusz, ale niezwykle korzystny. Obaj mieliśmy dokładnie ten sam cel. Chcieliśmy się pozbyć Myrtańczyków.",
  "DIA_Volker_Q602_Final_Ulryk_03_03": "Raczej nie planowałem z nim dłuższej znajomości, jeśli wiesz, co mam na myśli...",
  "DIA_Volker_Q602_Final_Ulryk_03_04": "Mając pod sobą władze miasta, Gildię Kupiecką oraz moich ludzi, wyeliminowanie tego głupca żyjącego przeszłością i legendami, stanowiłoby tylko kwestię czasu.",
  "DIA_Volker_Q602_Final_Fight_03_05": "Taki młody i silny chłopak, nie sądzisz, że ta walka byłaby trochę niesprawiedliwa? W końcu jestem tylko schorowanym i zatroskanym o nasze miasto starcem.",
  "DIA_Volker_Q602_Final_Fight_03_06": "Mam pewien pomysł, by trochę wyrównać nasze szanse...",
  "DIA_Volker_Q602_FinalDecision_03_01": "Nie musisz tego robić! Możemy się jeszcze jakoś dogadać!",
  "DIA_Volker_Q602_FinalDecision_03_02": "Mam złoto, mnóstwo złota, dostaniesz wszystko!",
  "DIA_Volker_Q602_FinalDecision_Kill_15_01": "To za mojego brata, ty parszywy śmieciu!",
  "DIA_Volker_Q602_FinalDecision_NotMe_15_01": "Nie ja będę cię osądzał, lecz całe Archolos.",
  "DIA_Volker_Q602_FinalDecision_NotMe_03_02": "Ty... Ty... Ty przeklęty idioto! Myślisz, że zostaniesz teraz bohaterem? Jesteś nikim! Nikim! Zapamiętaj to sobie! Zdechniesz jak twój cholerny brat!",
  "DIA_Volker_Q602_FinalDecision_Leave_15_01": "Masz ostatnią szansę, zniknij z tej wyspy i nigdy nie wracaj.",
  "DIA_Volker_Q602_FinalDecision_Leave_03_02": "Wiedziałem, że jesteś rozsądnym człowiekiem!",
  "DIA_Volker_Q602_FinalDecision_Leave_03_03": "Już nigdy więcej mnie tu nie zobaczysz, przysięgam!",
  "DIA_Volker_Q602_Final_Revange_Fight_Choice": "Nie mam zamiaru dłużej słuchać twoich bzdur.",
  "DIA_Volker_Q602_Final_Revange_Save_Choice": "Więc śmiesz twierdzić, że zrobiłeś to wszystko by ratować wyspę?",
  "DIA_Volker_Q602_Final_Revange_Why_Choice": "Dlaczego ci tak zależy na Archolos?",
  "DIA_Volker_Q602_Final_Revange_Left_Choice": "Zemszczę się w imieniu Kessela i całego Wodnego Kręgu.",
  "DIA_Volker_Q602_Final_Revange_OnlyUs_Choice": "Ani Kessel, ani Ulryk nie mają już żadnego znaczenia.",
  "DIA_Volker_Q602_Final_Revange_DontCare_Choice": "Nie obchodzi mnie ten głupiec, jedyne czego pragnę, to zemsty na tobie.",
  "DIA_Volker_Q602_Final_Revange_Save_Compare_Choice": "Nie porównuj tego do tych wszystkich twoich morderstw.",
  "DIA_Volker_Q602_Final_Revange_Why_Status_Choice": "Od samego początku chodziło ci wyłącznie o własną pozycję!",
  "DIA_Volker_Q602_FinalDecision_Leave_Choice": "Zniknij z tej wyspy i nigdy nie wracaj. (Puść wolno)",
  "DIA_Volker_Q602_FinalDecision_NotMe_Choice": "Nie ja będę cię osądzał, lecz całe Archolos. (Więzienie)",
  "DIA_Volker_Q602_FinalDecision_Kill_Choice": "To za mojego brata, ty parszywy śmieciu! (Zabij)"
}