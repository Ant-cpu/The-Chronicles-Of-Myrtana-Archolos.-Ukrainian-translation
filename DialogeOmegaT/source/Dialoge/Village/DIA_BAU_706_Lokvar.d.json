{
  "DIA_Lokvar_Hello_15_00": "Kim jesteś?",
  "DIA_Lokvar_Hello_706_01": "Kimś, kogo nużą już te stale powtarzające się pytania.",
  "DIA_Lokvar_Hello_706_02": "Czy wy, młodzi, nie macie czegoś lepszego do roboty, od ciągłego zawracania mi głowy?",
  "DIA_Lokvar_Hello_706_03": "Lokvar to, Lokvar tamto! Lokvar, kim jesteś? Lokvar, boli mnie palec, Lokvar, mam sraczkę!",
  "DIA_Lokvar_Hello_706_04": "Mam już tego serdecznie dość!",
  "DIA_Lokvar_plants_15_00": "Znasz się na ziołach?",
  "DIA_Lokvar_plants_706_01": "A myślałem, że to ja mam problemy z oczami na stare lata.",
  "DIA_Lokvar_plants_706_02": "Widziałeś ten ogród koło domu?",
  "DIA_Lokvar_plants_706_10": "Widzisz te wszystkie menzurki na półkach?",
  "DIA_Lokvar_plants_15_03": "No...",
  "DIA_Lokvar_plants_706_04": "No to znasz już odpowiedź.",
  "DIA_Lokvar_plants_706_05": "Naprawdę pytasz mnie, czy znam się na zielarstwie?",
  "DIA_Lokvar_plants_706_06": "Chłopcze, ja zęby zjadłem na tej sztuce!",
  "DIA_Lokvar_plants_15_07": "No tak, po co pytałem. To było takie oczywiste.",
  "DIA_Lokvar_plants_706_08": "Każdy mag, do jakiego kręgu by nie należał, przynajmniej w pewnym stopniu, musi wiedzieć, co go zabije, a co wzmocni.",
  "DIA_Lokvar_plants_706_09": "Warzenie i korzystanie z mikstur podczas tworzenia i rzucania zaklęć to podstawa!",
  "DIA_Lokvar_ucanspell_15_00": "Naprawdę potrafisz czarować?",
  "DIA_Lokvar_ucanspell_706_01": "Jeśli pytasz o to, czy potrafię wyczarować pląsającego goblina z garncem złota, to nie masz na co liczyć.",
  "DIA_Lokvar_ucanspell_706_02": "Ale czasami przyzwę sobie wietrzyk, żeby mi szybciej pranie wyschło.",
  "DIA_Lokvar_ucanspell_charlatan_15_00": "Coś mi się wydaje, że jesteś zwykłym szarlatanem.",
  "DIA_Lokvar_ucanspell_charlatan_706_01": "Słucham?",
  "DIA_Lokvar_ucanspell_charlatan_15_02": "To, co słyszałeś. Wiejskim znachorem, który udaje, że zna...",
  "DIA_Lokvar_ucanspell_charlatan_15_03": "To... nieco zmienia postać rzeczy.",
  "DIA_Lokvar_ucanspell_charlatan_706_04": "A więc zacznijmy od początku... jestem...?",
  "DIA_Lokvar_ucanspell_charlatan_15_05": "Jesteś najprawdziwszym magiem.",
  "DIA_Lokvar_ucanspell_charlatan_706_06": "Masz szczęście, że trafiłeś na mnie.",
  "DIA_Lokvar_ucanspell_charlatan_706_07": "Inni magowie mogą nie mieć tyle cierpliwości co ja i bez wahania obrócą cię w popiół albo zrobią coś jeszcze gorszego!",
  "DIA_Lokvar_ucanspell_magic_15_00": "Czym właściwie jest magia?",
  "DIA_Lokvar_ucanspell_magic_706_01": "Mógłbym odpowiedzieć ci na to pytanie, ale...",
  "DIA_Lokvar_ucanspell_magic_15_02": "Ale?",
  "DIA_Lokvar_ucanspell_magic_706_03": "Ale jestem zmęczony, a ty, na moje oko, i tak nic z tego nie zrozumiesz.",
  "DIA_Lokvar_SQ105_Start_15_00": "Mógłbyś nauczyć mnie alchemii?",
  "DIA_Lokvar_SQ105_Start_706_01": "Żartujesz sobie, prawda? Życia by ci nie starczyło na poznanie całej wiedzy alchemicznej!",
  "DIA_Lokvar_SQ105_Start_15_02": "To może... chociaż nauczyłbyś mnie jej podstaw?",
  "DIA_Lokvar_SQ105_Start_706_03": "Mógłbym co prawda nauczyć cię pewnych jej aspektów, ale... najpierw musiałbyś przejść test.",
  "DIA_Lokvar_SQ105_Start_15_04": "Jaki test?",
  "DIA_Lokvar_SQ105_Start_706_05": "No... test, czy sobie poradzisz, rzecz jasna!",
  "DIA_Lokvar_SQ105_Start_15_06": "Na czym miałby polegać taki test?",
  "DIA_Lokvar_SQ105_Start_706_07": "Prawdziwy alchemik powinien wykazać się wytrwałością w dążeniu do celu, sprytem w rozwikływaniu tajemnic natury i siłą w pozyskiwaniu trudno dostępnych składników.",
  "DIA_Lokvar_SQ105_Start_706_08": "Jeśli pragniesz pojąć podstawy tej mistycznej sztuki, będziesz musiał wykonać trzy zadania.",
  "DIA_Lokvar_SQ105_Start_NO_15_00": "Może innym razem.",
  "DIA_Lokvar_SQ105_Start_NO_706_01": "Cóż, nie każdemu pisane jest zgłębienie arkanów tej sekretnej wiedzy.",
  "DIA_Lokvar_SQ105_Start_YES_15_00": "Jestem gotów.",
  "DIA_Lokvar_SQ105_Start_YES_706_01": "Skoro jesteś gotów, przejdźmy zatem do pierwszego testu. Wytrwałości.",
  "DIA_Lokvar_SQ105_Start_YES_706_02": "Weź tę miotłę i posprzątaj w domu.",
  "DIA_Lokvar_SQ105_Start_YES_15_03": "Miotłę?",
  "DIA_Lokvar_SQ105_Start_YES_706_04": "No... stary już jestem i plecy mnie rypią, a na służbę mnie nie stać!",
  "DIA_Lokvar_SQ105_Start_YES_15_05": "Myślałem, że w ramach sprawdzianu będę musiał pozbierać zioła i takie tam.",
  "DIA_Lokvar_SQ105_Start_YES_706_06": "Jeśli pragniesz pojąć wiedzę tajemną...",
  "DIA_Lokvar_SQ105_Start_YES_15_07": "W porządku. Zrobię to.",
  "DIA_Lokvar_SQ105_Start_YES_706_08": "Świetnie! Jak skończysz, przyjdź do mnie, a powiem ci, co masz robić dalej.",
  "DIA_Lokvar_SQ105_TakeQuest_Description": "Jestem gotów na naukę.",
  "DIA_Lokvar_SQ105_Aftersweep_15_00": "Zrobiłem, o co prosiłeś.",
  "DIA_Lokvar_SQ105_Aftersweep_706_01": "Całkiem nieźle! Prawdę mówiąc, to myślałem, że nie dasz rady.",
  "DIA_Lokvar_SQ105_Aftersweep_706_02": "Czas na kolejny test.",
  "DIA_Lokvar_SQ105_Aftersweep_15_03": "Co mam zrobić tym razem?",
  "DIA_Lokvar_SQ105_Aftersweep_706_04": "Tym razem nie będziesz musiał niczego sprzątać.",
  "DIA_Lokvar_SQ105_Aftersweep_706_05": "Zdobycie składników alchemicznych nierzadko będzie wymagało od ciebie sprytu.",
  "DIA_Lokvar_SQ105_Aftersweep_706_06": "Tylko w ten sposób unikniesz starcia z czyhającą w zaroślach bestią, która bez problemów rozszarpałaby cię na strzępy.",
  "DIA_Lokvar_SQ105_Aftersweep_706_07": "Wyobraź sobie, że jest nią Martha, gospodyni z tutejszej karczmy, a tajemnym składnikiem, który masz zdobyć, jest jej smakowity gulasz.",
  "DIA_Lokvar_SQ105_Aftersweep_706_08": "Przynieś mi go cały garnek!",
  "DIA_Lokvar_SQ105_Aftersweep_15_09": "I myślisz, że odda mi go ot tak? Ostatnim razem, gdy wchodziłem z nią w dyskusję, omal nie rzuciła się na mnie z miotłą.",
  "DIA_Lokvar_SQ105_Aftersweep_706_10": "Oczywiście, że nie odda ci go, ot tak! I o to w tym właśnie chodzi!",
  "DIA_Lokvar_SQ105_Aftersweep_706_11": "Twoja w tym głowa, żeby cię nie zobaczyła!",
  "DIA_Lokvar_SQ105_Second_15_00": "Tyle wystarczy?",
  "DIA_Lokvar_SQ105_Second_706_01": "Hoho! Z pewnością!",
  "DIA_Lokvar_SQ105_Second_706_02": "Dzięki, mały!",
  "DIA_Lokvar_SQ105_Second_706_03": "Mmm... Przepyszny! Martha to jednak złota kobieta jest.",
  "DIA_Lokvar_SQ105_Second_15_04": "Smacznego. Przeze mnie teraz reszta będzie jadła same resztki.",
  "DIA_Lokvar_SQ105_Second_706_05": "Cóż... Nauka... Wymaga poświęceń...",
  "DIA_Lokvar_SQ105_Second_706_06": "Mówiłem o całym garnku, a nie o porcji dla biedaka!",
  "DIA_Lokvar_SQ105_Second_15_07": "Były pewne problemy.",
  "DIA_Lokvar_SQ105_Second_706_08": "Lepsze to, niż nic.",
  "DIA_Lokvar_SQ105_Second_706_09": "Mmm... przepyszny! Martha to jednak złota kobieta jest.",
  "DIA_Lokvar_SQ105_Second_15_10": "Przez twój genialny pomysł naraziłem się tylko miejscowym.",
  "DIA_Lokvar_SQ105_Second_706_11": "Przejmujesz się, jakby cię szanowali.",
  "DIA_Lokvar_SQ105_Second_706_12": "Jesteś obcym. Ludzie na tej wyspie nie lubią obcych.",
  "DIA_Lokvar_SQ105_Second_706_13": "Naprawdę nie masz czego żałować, chłopcze.",
  "DIA_Lokvar_SQ105_Second_706_14": "Spójrz na to z tej strony, ile się już zdążyłeś nauczyć.",
  "DIA_Lokvar_SQ105_Second_15_15": "Do tej pory, zamiotłem ci chatę i przyniosłem jedzenie. W jaki sposób ma mi to pomóc w nauce alchemii?",
  "DIA_Lokvar_SQ105_Second_706_16": "Ha, zobaczysz! Czas na ostateczny test.",
  "DIA_Lokvar_SQ105_Second_706_17": "Test siły.",
  "DIA_Lokvar_SQ105_Second_706_18": "Tam, gdzie zawodzi spryt, będziesz musiał stawić czoła zagrożeniu osobiście.",
  "DIA_Lokvar_SQ105_Second_706_19": "Udaj się do tutejszej kaplicy i przepędź wszystkie bestie, które się tam zagnieździły.",
  "DIA_Lokvar_SQ105_Second_15_20": "Bestie?",
  "DIA_Lokvar_SQ105_Second_706_21": "Tym razem, to nie są żarty, chłopcze.",
  "DIA_Lokvar_SQ105_Second_706_22": "Udało mi się zamknąć drzwi, więc tak łatwo się nie wydostaną na zewnątrz.",
  "DIA_Lokvar_SQ105_Second_706_23": "Pamiętaj tylko, że niewiele jest broni, które są w stanie je zranić.",
  "DIA_Lokvar_SQ105_Second_monsters_15_00": "Skoro zagnieździły się tam potwory, dlaczego nie powiesz o nich wartownikom?",
  "DIA_Lokvar_SQ105_Second_monsters_706_01": "Bo to jest twój test, a nie ich.",
  "DIA_Lokvar_SQ105_Second_monsters_ok_15_00": "Dobrze... zobaczę, co da się zrobić.",
  "DIA_Lokvar_SQ105_Second_monsters_ok_706_01": "Weź ten klucz. Otworzysz nim drzwi do kaplicy.",
  "DIA_Lokvar_SQ105_Second_monsters_ok_706_02": "Idź, i niech Adanos ci sprzyja!",
  "DIA_Lokvar_SQ105_Second_monsters_weapon_15_00": "Czym mam w takim razie je pokonać?",
  "DIA_Lokvar_SQ105_Second_monsters_weapon_706_01": "Spróbuj miotłą.",
  "DIA_Lokvar_SQ105_Second_monsters_weapon_15_02": "Miotłą? Nie masz jakiegoś miecza na zbyciu?",
  "DIA_Lokvar_SQ105_Second_monsters_weapon_706_03": "Dam ci radę. Czasem najprostsze rozwiązania są najlepsze.",
  "DIA_Lokvar_SQ105_Second_monsters_weapon_706_04": "Weź ten klucz. Otworzysz nim drzwi do kaplicy.",
  "DIA_Lokvar_SQ105_Second_monsters_weapon_706_05": "Idź, i niech Adanos ci sprzyja!",
  "DIA_Lokvar_SQ105_AllDone_706_00": "Widzę, że wracasz cały i zdrowy. A więc zwycięstwo?",
  "DIA_Lokvar_SQ105_AllDone_15_01": "Tak. Rozgniotłem je wszystkie.",
  "DIA_Lokvar_SQ105_AllDone_706_02": "Gdy stąd wyruszyłeś, twarz miałeś bladą jak płótno!",
  "DIA_Lokvar_SQ105_AllDone_706_03": "Strach cię obleciał, jakbym wysyłał cię do walki z samym Beliarem!",
  "DIA_Lokvar_SQ105_AllDone_15_04": "Dość tych żartów. Kiedy w końcu dowiem się czegoś o alchemii?",
  "DIA_Lokvar_SQ105_AllDone_706_05": "Alchemia... alchemia... no tak. Zapomniałbym.",
  "DIA_Lokvar_SQ105_AllDone_706_06": "Masz tu książkę 'Podstawy alchemii'. Weź ją sobie i przeczytaj.",
  "DIA_Lokvar_SQ105_AllDone_15_07": "I to wszystko? Żadnego zbierania ziół i warzenia mikstur?",
  "DIA_Lokvar_SQ105_AllDone_706_08": "Chciałeś poznać podstawy alchemii, to je poznasz.",
  "DIA_Lokvar_SQ105_AllDone_706_09": "Rzecz jasna, jeśli umiesz czytać.",
  "DIA_Lokvar_SQ105_AllDone_706_10": "A teraz... z łaski swojej daj mi się zdrzemnąć... po tym gulaszu jakiś taki senny się zrobiłem...",
  "DIA_Lokvar_WhereIsJorn_15_01": "Wiesz coś o zaginięciu mojego brata?",
  "DIA_Lokvar_WhereIsJorn_706_02": "Słyszałem o tej przykrej sprawie. We wsi wieści szybko się rozchodzą.",
  "DIA_Lokvar_WhereIsJorn_706_03": "Niestety, obawiam się, że w tej kwestii mogę ci pomóc jedynie poprzez wsparcie duchowe.",
  "DIA_Lokvar_WhereIsJorn_706_04": "W przeciwieństwie do swoich braci Adanos jest miłościwy i kocha swoje dzieci. Wierzę, że z jego pomocą twój brat się odnajdzie. Rzecz jasna, jeśli wiódł życie wolne od grzechu.",
  "DIA_Lokvar_WhereIsJorn_More_15_01": "Modlitwa? Tylko tyle? Myślałem, że wiesz coś więcej na ten temat.",
  "DIA_Lokvar_WhereIsJorn_More_706_02": "Tylko tyle? Chłopcze, to bardzo dużo!",
  "DIA_Lokvar_WhereIsJorn_More_706_03": "Powiedzenie, że wiara czyni cuda, nie jest wyssane z palca.",
  "DIA_Lokvar_WhereIsJorn_More_706_04": "Pamiętaj jednak, że modlitwy pomogą, ale tylko wtedy, jeśli sam będziesz wierzył w ich siłę.",
  "DIA_Lokvar_WhereIsJorn_More_706_05": "Jeśli brakuje ci wiary, to powinieneś udać się do tutejszego klasztoru.",
  "DIA_Lokvar_WhereIsJorn_More_706_06": "Gdy tylko przestąpisz próg tej świątyni, w twojej duszy zagości błogi spokój i wypełni ją siła, dzięki której odnajdziesz swojego brata.",
  "DIA_Lokvar_WhereIsJorn_More_15_07": "Zapamiętam i może skorzystam z rady.",
  "DIA_Lokvar_WhereIsJorn_More_706_08": "Będę się modlił o twoje nawrócenie, chłopcze.",
  "DIA_Lokvar_WhereIsJorn_ThankYou_15_01": "Dziękuję za modlitwę.",
  "DIA_Lokvar_WhereIsJorn_ThankYou_15_02": "Nigdy nie miałem problemów z wiarą.",
  "DIA_Lokvar_WhereIsJorn_ThankYou_706_03": "Wielce mnie to cieszy.",
  "DIA_Lokvar_WhereIsJorn_ThankYou_706_04": "Skoro jesteś gorliwym wyznawcą Pana Ładu, może odwiedzisz nasz przybytek na wyspie? Tamtejsi magowie chętnie przyjmą w swoje progi strapionego wędrowca i człowieka głębokiej wiary.",
  "DIA_Lokvar_WhereIsJorn_ThankYou_15_05": "Dzięki, może skorzystam.",
  "DIA_Lokvar_WhereIsJorn_ThankYou_706_06": "Złóż wizytę moim braciom, a na pewno nie pożałujesz.",
  "DIA_Lokvar_TEACH_MANA_15_01": "Z alchemią trochę nie wyszło, ale może zwiększysz moją magiczną moc?",
  "DIA_Lokvar_TEACH_MANA_706_02": "Jak nie wyszło? Co nie wyszło? Udostępniłem ci wszystkie potrzebne narzędzia, by szkolić się w tej pięknej sztuce!",
  "DIA_Lokvar_TEACH_MANA_706_03": "Młodzi, tacy teraz niewdzięczni. Jeszcze raz, czego tym razem chciałeś?",
  "DIA_Lokvar_TEACH_MANA_15_04": "Zwiększenia mocy magicznej.",
  "DIA_Lokvar_TEACH_MANA_706_05": "Ech, niech ci będzie. Coś ci tam pokażę, tylko wiesz, przydałoby mi się trochę złota na drobne wydatki...",
  "DIA_Lokvar_TEACH_MANA_15_06": "Oczywiście, jakżeby inaczej...",
  "DIA_Lokvar_TEACH_15_00": "Zwiększ moją magiczną moc.",
  "DIA_Lokvar_TEACH_706_01": "Dobrze, spróbujmy.",
  "DIA_Lokvar_TEACH_706_02": "Niestety, miałbym problemy, gdybym kogoś spoza klasztoru nauczył więcej.",
  "DIA_Lokvar_Teach1_706_01": "Niestety, za tyle to nawet porządnej porcji gulaszu u Marthy nie kupię, przynieś więcej.",
  "DIA_Lokvar_Teach5_706_01": "Stawka cały czas taka sama, przyniosłeś za mało.",
  "DIA_Lokvar_SQ118_Grave_15_01": "Ezekiel chciałby pochować na tutejszym cmentarzu swoją córkę.",
  "DIA_Lokvar_SQ118_Grave_15_02": "Nie masz nic przeciwko?",
  "DIA_Lokvar_SQ118_Grave_706_03": "Ja nie, ale mieszkańcy mogą na to patrzeć nieprzychylnym okiem.",
  "DIA_Lokvar_SQ118_Grave_706_04": "Poza tym, dochodzi jeszcze kwestia gruntu... to nie przychodzi za darmo.",
  "DIA_Lokvar_SQ118_AboutFlora_End_706_01": "Teraz nie widzę ku temu żadnych przeszkód.",
  "DIA_Lokvar_SQ118_AboutFlora_End_706_02": "Powiedz Ezekielowi, by się do mnie zgłosił, by omówić szczegóły.",
  "DIA_Lokvar_SQ118_AboutFlora_15_01": "W sprawie miejsca dla Flory...",
  "DIA_Lokvar_SQ118_AboutFlora_Gold_15_01": "Ile chcesz za miejsce na cmentarzu?",
  "DIA_Lokvar_SQ118_AboutFlora_Gold_706_02": "Nie bądź taki bezpośredni. To złoto nie idzie dla mnie, ale na utrzymanie cmentarza i kaplicy...",
  "DIA_Lokvar_SQ118_AboutFlora_Gold_706_03": "Niech no zobaczę.",
  "DIA_Lokvar_SQ118_AboutFlora_Gold_706_04": "Bardzo mi pomogłeś ostatnio.",
  "DIA_Lokvar_SQ118_AboutFlora_Gold_706_05": "Dobrzy z was ludzie, więc jakaś zniżka się należy.",
  "DIA_Lokvar_SQ118_AboutFlora_Gold_706_06": "Nie jesteście członkami tutejszej społeczności.",
  "DIA_Lokvar_SQ118_AboutFlora_Gold_706_07": "Dla was opłata będzie wyższa...",
  "DIA_Lokvar_SQ118_AboutFlora_Pay_706_01": "Dziękuję bardzo za twój hojny datek na potrzeby naszej wspólnoty.",
  "DIA_Lokvar_SQ118_AboutFlora_Pay_706_02": "Niech Adanos ci błogosławi!",
  "DIA_Lokvar_SQ118_AboutFlora_Think_15_01": "Jeszcze się zastanowię.",
  "DIA_Lokvar_SQ118_AboutFlora_Convince_15_01": "Jak mam przekonać mieszkańców?",
  "DIA_Lokvar_SQ118_AboutFlora_Convince_706_02": "Cmentarz jest trochę zaniedbany.",
  "DIA_Lokvar_SQ118_AboutFlora_Convince_706_03": "Jeśli wypielisz chwasty i doprowadzisz go do względnego ładu, myślę że zaskarbisz sobie sympatię ludzi.",
  "DIA_Lokvar_SQ118_AboutFlora_Convince_706_04": "Lepiej też zniosą fakt, że odstąpiłem jedno miejsce dla przyjezdnych.",
  "DIA_Lokvar_SQ118_AboutFlora_Weeds_15_01": "Wyrwałem wszystkie chwasty.",
  "DIA_Lokvar_SQ118_AboutFlora_Weeds_706_02": "Mieszkańcom bardzo się to spodobało. Nie powinni robić problemów z pochówkiem Flory przy naszej kaplicy.",
  "DIA_Lokvar_SQ416_GoodJob_706_01": "Niech Adanos da ukojenie poległym...",
  "DIA_Lokvar_Q108_Potion_15_01": "Przychodzę po lekarstwo dla mojego brata.",
  "DIA_Lokvar_Q108_Potion_706_02": "Mówiłem już przynajmniej ze sto razy, nie będę zajmował się ranami każdego farmera. Dość już się nawarzyłem eliksirów.",
  "DIA_Lokvar_Q108_Kurt_15_01": "Przysłał mnie Kurt, podobno jesteś mu winny przysługę.",
  "DIA_Lokvar_Q108_Kurt_706_02": "Ach, Kurt, znowu czegoś chce? Raz mi pomógł i teraz chyba do końca życia będzie mnie męczył z tymi przysługami!",
  "DIA_Lokvar_Q108_Kurt_706_03": "Dobrze, mów czego dokładnie potrzebujesz.",
  "DIA_Lokvar_Q108_Brother_Description": "Mój brat został ukąszony przez krwiopijcę.",
  "DIA_Lokvar_Q108_Brother_15_01": "Mój brat został ukąszony przez krwiopijcę, możesz mu jakoś pomóc?",
  "DIA_Lokvar_Q108_Brother_706_02": "Tak jak mówiłem, nie mam zamiaru przygotowywać żadnych eliksirów. Jeśli jednak nie dam ci niczego, to pewnie Kurt znowu będzie nachodził mnie każdego dnia...",
  "DIA_Lokvar_Q108_Brother_706_03": "Zastanówmy się...",
  "DIA_Lokvar_Q108_Brother_706_04": "Mogę przygotować dla twojego brata specjalny opatrunek ziołowy.",
  "DIA_Lokvar_Q108_Brother_706_05": "Większość użądleń krwiopijców nie jest groźna, ale bardzo ważne jest to, by ich nie rozdrapywać. W przeciwnym wypadku rana będzie coraz groźniejsza.",
  "DIA_Lokvar_Q108_Brother_706_06": "Będę potrzebował do tego kilku świeżych roślin, sporządzę ci listę wszystkich potrzebnych składników. Zapytaj Riordiana, może pomoże ci je znaleźć i rozpoznać.",
  "DIA_Lokvar_Q108_Brother_Riordian_15_01": "Kim jest Riordian?",
  "DIA_Lokvar_Q108_Brother_Riordian_706_02": "To młody nowicjusz, właśnie odbywa swoją pielgrzymkę i niedawno przybył do Silbach. Ma posprzątać pobliską kapliczkę. Będzie najbezpieczniej jeśli pójdziecie razem.",
  "DIA_Lokvar_Q108_Brother_Riordian_706_03": "Pewnie kręci się teraz gdzieś na cmentarzu.",
  "DIA_Lokvar_Q108_Plants_15_01": "Oto zebrane rośliny, powinny być wciąż świeże.",
  "DIA_Lokvar_Q108_Plants_706_02": "To już sam ocenię! A teraz odejdź, potrzebuję chwili spokoju by się tym zająć. Wróć za kilka godzin.",
  "DIA_Lokvar_SQ121_WakeUp_03_01": "Co ty tutaj?",
  "DIA_Lokvar_SQ121_WakeUp_Next_03_01": "Przeklęte koszmary, nawet w śnie chcą bym uprawiał przeklęta alchemię...",
  "DIA_Lokvar_SQ121_WakeUp_I_15_01": "Ja...",
  "DIA_Lokvar_SQ121_WakeUp_NotLike_15_01": "To nie tak...",
  "DIA_Lokvar_TeleportRune_15_01": "Możesz mi coś powiedzieć o tym kamieniu?",
  "DIA_Lokvar_TeleportRune_03_02": "Ach, ten kamień. Chłopcze, to jest runa teleportacyjna. Jedno z najbardziej zaawansowanych osiągnięć magicznych.",
  "DIA_Lokvar_TeleportRune_03_03": "W ciągu jednej chwili jej użytkownik jest w stanie przenieść się do zupełnie innego miejsca.",
  "DIA_Lokvar_TeleportRune_03_04": "Oczywiście zasięg takiej teleportacji jest ograniczony odległością oraz konkretnymi punktami, do których runy są przypisane.",
  "DIA_Lokvar_TeleportRune_03_05": "Pozostaje jeszcze jedna kwestia, run teleportacyjnych nie może używać każdy...",
  "DIA_Lokvar_NoUse_15_01": "Czyli nie będę miał z niej żadnego pożytku?",
  "DIA_Lokvar_NoUse_03_02": "Możesz rozejrzeć się na wyspie za specjalnymi pentagramami i spróbować użyć runy właśnie tam. To powinno pomóc.",
  "DIA_Lokvar_NoUse_03_03": "Zresztą, nie mam teraz siły opowiadać ci o wszystkich zawiłościach tego zjawiska. Weź tę księgę, jeśli tak bardzo cię to interesuje.",
  "DIA_Lokvar_WaterCircle_03_01": "Kto by pomyślał... Wola Adanosa rzeczywiście pełna jest niespodziewanego...",
  "DIA_Lokvar_WaterCircle_03_02": "Witaj w Wodnym Kręgu przyjacielu, mój dom stoi dla ciebie otworem tak długo jak kroczyć będziesz ścieżką sprawiedliwości oraz równowagi.",
  "DIA_Lokvar_WaterCircle_03_03": "Rozgość się i weź wszystko czego potrzebujesz.",
  "DIA_Lokvar_SQ105_Second_monsters_Choice": "Dlaczego nie powiesz o nich wartownikom?",
  "DIA_Lokvar_WhereIsJorn_More_Choice": "Myślałem, że wiesz coś więcej na ten temat.",
  "DIA_Lokvar_SELLPLANTS_Description": "Mam wszystko czego potrzebujesz. (Sprzedaj niebieski bez)"
}
