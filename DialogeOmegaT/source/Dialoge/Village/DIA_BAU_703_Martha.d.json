{
  "DIA_Martha_Q103_Hello_16_00": "Co to za banda?! Coście za jedni?! Gadać prędko, bo nie ręczę za siebie!",
  "DIA_Martha_Q103_Hello_15_01": "Spokojnie, wartownik przy zachodniej bramie nas wpuścił. Powiedział, że znajdziemy tutaj schronienie.",
  "DIA_Martha_Q103_Hello_16_02": "Harry tak powiedział?! A to skurczybyk... tak mnie załatwił...",
  "DIA_Martha_Q103_Hello_16_03": "Rano będę go musiała zdzielić po tym pustym łbie!",
  "DIA_Martha_Q103_Hello_16_04": "Właśnie skończyłam zamiatać podłogę, a wy, jak gdyby nigdy nic, paradujecie po niej w zabłoconych buciorach!",
  "DIA_Martha_Q103_Hello_manners_15_00": "Chyba nikt nie nauczył cię dobrych manier, babo.",
  "DIA_Martha_Q103_Hello_manners_16_01": "Ha! I tym kimś będzie taki chłystek, jak ty?!",
  "DIA_Martha_Q103_Hello_manners_16_02": "Myślisz, że jak jestem BABĄ, to nie potrafię porządnie przylać kiedy trzeba? A może chcesz się o tym przekonać?!",
  "DIA_Martha_Q103_Hello_food_15_00": "Możemy dostać coś do jedzenia i miejsce w jakimś ciepłym kącie?",
  "DIA_Martha_Q103_Hello_food_15_01": "Jesteśmy głodni, zmęczeni i zmarznięci...",
  "DIA_Martha_Q103_Hello_food_16_02": "A co to ma być? To karczma, a nie przytułek dla ubogich! Złoto na stół, to pogadamy!",
  "DIA_Martha_Howareyou_15_00": "Gwarantuję, że nie będziemy sprawiać problemów.",
  "DIA_Martha_Howareyou_16_01": "A czy ja coś mówię? Po prostu kobieta jestem, nie wtrącam się w nie swoje sprawy.",
  "DIA_Martha_Howareyou_16_02": "Viktor się za wami wstawił, i tylko dlatego nie wywaliłam was za drzwi, pamiętaj!",
  "DIA_Martha_Howareyou_15_03": "Postaramy się spłacić dług tak szybko, jak to możliwe.",
  "DIA_Martha_Howareyou_16_04": "Ta, zobaczymy, zobaczymy. Zawsze tak mówią, obiecują, a następnego ranka tyle ich widzieli!",
  "DIA_Martha_Howareyou_16_05": "Muszę od nowa umyć podłogę. Miłej nocy.",
  "DIA_Martha_Bigportion_16_00": "O ty złodziejaszku jeden! Myszkować się zachciało, co?",
  "DIA_Martha_Bigportion_16_01": "Łapy precz od mojego gulaszu!",
  "DIA_Martha_Bigportion_properly_15_00": "Właściwie, to nie brałem go dla siebie.",
  "DIA_Martha_Bigportion_properly_16_01": "Tak? A niby dla kogo?",
  "DIA_Martha_Bigportion_properly_15_02": "Dla Lokvara.",
  "DIA_Martha_Bigportion_properly_16_03": "Nie dość, że przyznajesz się do złodziejstwa, to jeszcze obwiniasz za nie staruszka, co to ledwo porusza nogami!?",
  "DIA_Martha_Bigportion_properly_16_04": "Wstydź się! Nic już ode mnie nie dostaniesz!",
  "DIA_Martha_Bigportion_makeweight_15_00": "Można dokładkę?",
  "DIA_Martha_Bigportion_makeweight_16_01": "Nie, nie można!",
  "DIA_Martha_Bigportion_makeweight_16_02": "Myślisz, że co, nie mam nic innego do roboty jak codziennie gotować gulasz dla takich darmozjadów jak wy?",
  "DIA_Martha_Bigportion_makeweight_16_03": "Nic już ode mnie nie dostaniesz! Precz mi stąd!",
  "DIA_Martha_Bigportion_giveback_15_00": "Wybacz, myślałem, że zrobiłaś go dla nas.",
  "DIA_Martha_Bigportion_giveback_16_01": "Jakbyś nie zauważył, jest was cała horda i każde z was dostanie po równo!",
  "DIA_Martha_SQ105_Stew_15_00": "Mógłbym dostać trochę tego pysznego gulaszu?",
  "DIA_Martha_SQ105_Stew_16_01": "Proszę. Jedna porcja. Nie więcej.",
  "DIA_Martha_GQ001_WhereIsJorn_15_01": "Mam do ciebie parę pytań.",
  "DIA_Martha_GQ001_WhereIsJorn_16_02": "A ja mam robotę. Żegnam!",
  "DIA_Martha_GQ001_WhereIsJorn_Jorn_15_01": "Chodzi o Jorna.",
  "DIA_Martha_GQ001_WhereIsJorn_Jorn_16_02": "Głuchy, czy niespełna rozumu?",
  "DIA_Martha_GQ001_WhereIsJorn_Jorn_16_03": "Powiedziałam, że mam robotę. Żegnam!",
  "DIA_Martha_GQ001_WhereIsJorn_GoodBye_15_01": "W takim razie zapytam kogoś innego.",
  "DIA_Martha_GQ001_WhereIsJorn_WantSomeHelp_15_01": "Jeśli mi pomożesz, obiecuję pomóc ci w pracy.",
  "DIA_Martha_GQ001_WhereIsJorn_WantSomeHelp_16_02": "Wybij to sobie z głowy! Jeszcze byś tylko naniósł mi więcej błota, niż poprzednim razem!",
  "DIA_Martha_GQ001_WhereIsJorn_WantSomeHelp_16_03": "No, mówże, o co chodzi. Byle szybko!",
  "DIA_Martha_GQ001_WhereIsJorn_WantSomeHelp_15_04": "Chodzi o Jorna.",
  "DIA_Martha_GQ001_WhereIsJorn_WantSomeHelp_16_05": "Aaa gulaszyk się skończył, co? Na kolejną porcję będzie musiał poczekać.",
  "DIA_Martha_GQ001_WhereIsJorn_WantSomeHelp_15_06": "Czyli nic nie wiesz?",
  "DIA_Martha_GQ001_WhereIsJorn_WantSomeHelp_16_07": "Czego miałabym nie wiedzieć?",
  "DIA_Martha_GQ001_WhereIsJorn_WantSomeHelp_15_08": "Mój brat zaginął i wszystko wskazuje na to, że został porwany.",
  "DIA_Martha_GQ001_WhereIsJorn_WantSomeHelp_16_09": "Porwany? A co ja mam z tym wspólnego?",
  "DIA_Martha_GQ001_WhereIsJorn_WantSomeHelp_15_10": "Całe dnie spędzasz w gospodzie. Może słyszałaś ostatnio coś lub kogoś podejrzanego?",
  "DIA_Martha_GQ001_WhereIsJorn_WantSomeHelp_16_11": "Oprócz waszej hordy każdy tutaj jest swój.",
  "DIA_Martha_GQ001_WhereIsJorn_WantSomeHelp_16_12": "A nie... czekaj no... Był tu taki jeden ostatnio ze straży.",
  "DIA_Martha_GQ001_WhereIsJorn_WantSomeHelp_16_13": "Straszny furiat i wiecznie pijany w sztok, prawie jak ten wasz Fabio.",
  "DIA_Martha_GQ001_WhereIsJorn_WantSomeHelp_16_14": "Ciągle zaczepiał i straszył gości, to w końcu się wkurzyłam, wzięłam miotłę, pogoniłam go stąd, aż się za nim kurzyło!",
  "DIA_Martha_GQ001_WhereIsJorn_WantSomeHelp_15_15": "Wyrzuciłaś strażnika miejskiego z gospody?",
  "DIA_Martha_GQ001_WhereIsJorn_WantSomeHelp_16_16": "Strażnik, nie strażnik. Co za różnica? Widzę, że sprawia kłopoty, to nie będę się z nim patyczkować!",
  "DIA_Martha_GQ001_WhereIsJorn_WantSomeHelp_15_17": "Wiesz, w którą stronę poszedł?",
  "DIA_Martha_GQ001_WhereIsJorn_WantSomeHelp_16_18": "Pewnie w kierunku miasta, tam skąd przylazł.",
  "DIA_Martha_GQ001_WhereIsJorn_WantSomeHelp_15_19": "Dzięki za informację.",
  "DIA_Martha_GQ001_WhereIsJorn_WantSomeHelp_16_20": "Tak, tak. A teraz idź już.",
  "DIA_Martha_SQ202_15_01": "Nie potrzebujesz może przypraw do swoich potraw?",
  "DIA_Martha_SQ202_15_02": "Tak się składa, że mam przy sobie worek czerwonego pieprzu i od razu pomyślałem o tobie.",
  "DIA_Martha_SQ202_03_03": "Myślisz, że tym pijanym łazęgom robi różnicę, czy gulasz jest doprawiony lub nie? Oni tylko patrzą na to, czy jest wystarczająco dużo mięcha. To wszystko!",
  "DIA_Martha_SQ202_03_04": "A może po prostu chcesz mi powiedzieć, że nie smakuje ci mój gulasz?! No, przyznaj się!",
  "DIA_Martha_SQ202_15_05": "Skądże znowu, chodziło mi tylko o...",
  "DIA_Martha_SQ202_03_06": "Wynoś się stąd, bo podłogę mi brudzisz!",
  "DIA_Martha_Lutz_15_01": "Martha, mam do ciebie pewną delikatną sprawę.",
  "DIA_Martha_Lutz_03_02": "Ty?! A ty czego możesz ode mnie chcieć?",
  "DIA_Martha_Lutz_15_03": "Lutz przesyła pozdrowienia...",
  "DIA_Martha_Lutz_03_04": "Skąd o tym wiesz!? Kto ci powiedział!?",
  "DIA_Martha_Lutz_15_05": "Spokojnie, ja tylko...",
  "DIA_Martha_Lutz_03_06": "Nie tutaj! Nie przy ludziach!",
  "DIA_Martha_SQ213Tavern_03_01": "Co ja ci takiego zrobiłam? Czemu chcesz mnie pogrążyć? Może nie jestem dla ciebie zbyt uprzejma, ale to nie znaczy, że...",
  "DIA_Martha_SQ213Tavern_15_02": "Spokojnie, Martho! Spotkałem Lutza w mieście. Wrócił w rodzinne strony, jest teraz Gwardzistą Królewskim...",
  "DIA_Martha_SQ213Tavern_03_03": "A więc jednak mu się udało... drań jeden!",
  "DIA_Martha_SQ213Tavern_15_04": "Czyli ciągle jesteś na niego zła, rozumiem. Sam bał się twojej reakcji, i widzę, że nie bez powodu.",
  "DIA_Martha_SQ213Tavern_03_05": "Zła? Ten dureń prawie zrujnował mi życie! Jednego dnia planuje z tobą przyszłość, a następnego ucieka jak zbity pies. Żeby go zaraza wzięła!",
  "DIA_Martha_SQ213Tavern_03_06": "I jeszcze nawet nie ma odwagi, żeby się tu samemu pokazać z tą paskudną mordą!",
  "DIA_Martha_SQ213Tavern_15_07": "Minęło parę lat, może czas mu wybaczyć?",
  "DIA_Martha_SQ213Tavern_03_08": "Nie masz pojęcia, co przez niego przeszłam! Nie chcę go widzieć na oczy!",
  "DIA_Martha_SQ213Tavern_03_09": "Zostaw mnie już, muszę wracać do pracy.",
  "DIA_Martha_LutzDebt_15_01": "Mam coś dla ciebie.",
  "DIA_Martha_LutzDebt_03_02": "To znowu ty? Czego znowu ode mnie chcesz!?",
  "DIA_Martha_LutzDebt_15_03": "Lutz opowiedział mi całą historię. Oto złoto, które ci ukradł.",
  "DIA_Martha_LutzDebt_03_04": "Cholerny drań! Dobrze, że ma chociaż tyle przyzwoitości. Dziękuję, że zechciałeś mi je oddać.",
  "DIA_Martha_LutzDebt_15_05": "Może dasz się przekonać na spotkanie z Lutzem? Bardzo mu na tym zależy.",
  "DIA_Martha_LutzDebt_03_06": "Przysięgam, że jak tylko przekroczy próg tej karczmy, to moja miotła pójdzie w ruch. Nie ma mowy!",
  "DIA_Martha_LutzDebt_15_07": "Nie tutaj. Lutz chciałby się spotkać w jakimś ustronnym miejscu.",
  "DIA_Martha_LutzDebt_03_08": "Żeby wyrządził mi kolejną krzywdę? Zwariowałeś!? Nigdzie się nie wybieram!",
  "DIA_Martha_SQ213Finish_15_01": "To znowu ja.",
  "DIA_Martha_SQ213Finish_03_02": "Dość tego! Wzywam straż!",
  "DIA_Martha_SQ213Finish_15_03": "Poczekaj! Lutz zorganizował coś wielkiego, tylko dla ciebie! Musisz to zobaczyć!",
  "DIA_Martha_SQ213Finish_03_04": "Nic nie muszę i nic nie zobaczę! Odejdź ode mnie! Bo nie ręczę za siebie!",
  "DIA_Martha_SQ213Finish_Gold_15_01": "Skoro nie da się do ciebie przemówić słowami, to może sakiewka rozwiąże problem?",
  "DIA_Martha_SQ213Finish_Gold_03_02": "To brzmi zbyt podejrzanie, by jakieś tam złoto mnie przekonało!",
  "DIA_Martha_SQ213Finish_Gold_15_03": "Musisz tylko iść do sadu przy Wielkiej Winnicy, a przecież podobno lubisz to miejsce. Obiecuję, że nic ci się nie stanie!",
  "DIA_Martha_SQ213Finish_Gold_03_04": "Jak duża jest ta sakiewka?",
  "DIA_Martha_SQ213Finish_Gold_15_05": "Duża. Trzymaj.",
  "DIA_Martha_SQ213Finish_Gold_03_06": "Dobrze, pójdę tam. Ale jeśli spadnie mi chociaż jeden włos z głowy, to całe Silbach będzie chciało nadziać cię na widły!",
  "DIA_Martha_SQ213Finish_Gold_15_07": "Myślę, że jestem w stanie zaryzykować.",
  "DIA_Martha_SQ213Finish_Enough_15_01": "Posłuchaj, do cholery! Lutz nie odpuści. Nie da spokoju ani mnie, ani tobie, chyba że się z tobą zobaczy!",
  "DIA_Martha_SQ213Finish_Enough_15_02": "Chcesz mieć spokój? To idź spotkać się z nim i miejmy to już za sobą. Zaczynam was mieć powyżej uszu!",
  "DIA_Martha_SQ213Finish_Enough_03_03": "Przestań się na mnie drzeć!",
  "DIA_Martha_SQ213Finish_Enough_03_04": "Dobrze, jeśli to ma sprawić, że więcej nie zobaczę waszych durnych twarzy... Pójdę na to wasze durne spotkanie!",
  "DIA_Martha_SQ213Finish_Enough_15_05": "Sad obok Wielkiej Winnicy. Zachód słońca. Zrozumiałaś, czy mam ci to zapisać?",
  "DIA_Martha_SQ213Finish_Enough_03_06": "Dobrze, już idę. Co za gbur. Żegnam.",
  "DIA_Martha_SQ213Angry_03_01": "Jeszcze masz czelność się tu zjawiać?! Wynoś się natychmiast!",
  "DIA_Martha_SQ213Done_15_01": "Chciałaś mnie widzieć?",
  "DIA_Martha_SQ213Done_03_02": "Tak, chciałam cię przeprosić i podziękować.",
  "DIA_Martha_SQ213Done_15_03": "Czy ja się właśnie przesłyszałem?",
  "DIA_Martha_SQ213Done_03_04": "Dajże spokój! Odejście Lutza frustrowało mnie latami. Teraz wreszcie mam to za sobą. I kto wie, może uda mi się ponownie mu zaufać?",
  "DIA_Martha_SQ213Done_03_05": "Lutz opowiedział mi, jaka była twoja rola w tym wszystkim. Chciałam cię wynagrodzić.",
  "DIA_Martha_SQ213Done_03_08": "Moja matka nauczyła mnie przepisu na ten gulasz. Dzięki niemu ojciec miał siłę cieniostwora!",
  "DIA_Martha_SQ213Done_15_09": "Znając twoją kuchnię, na pewno nie pożałuję.",
  "DIA_Martha_SQ213Done_03_10": "Dziękuję jeszcze raz. Zajrzyj do nas za jakiś czas.",
  "DIA_Martha_SQ410_AboutLutz_15_01": "Miłość kwitnie prawda?",
  "DIA_Martha_SQ410_AboutLutz_03_02": "A tak kwitnie, kwitnie. Widziałeś Lutza? Mam dla niego parę rzeczy do roboty.",
  "DIA_Martha_SQ410_AboutLutz_Next_03_01": "A ciebie powinnam zabić tu, gdzie stoisz.",
  "DIA_Martha_SQ410_AboutLutz_Yes_15_01": "Siedzi przed karczmą.",
  "DIA_Martha_SQ410_AboutLutz_Yes_03_02": "Adanosie! Jak ja mam dość tego obiboka. Byle tylko wymigać się od pracy.",
  "DIA_Martha_SQ410_AboutLutz_No_15_01": "Nie widziałem go.",
  "DIA_Martha_SQ410_AboutLutz_No_03_02": "Znowu się gdzieś szlaja. Nigdy nie ma z niego pożytku. Powinnam go odprawić z kwitkiem, gdy tylko przekroczył próg tej karczmy.",
  "DIA_Martha_SQ410_WhatNow_15_01": "Co znowu zrobiłem?",
  "DIA_Martha_SQ410_WhatNow_03_02": "Ty i te twoje swaty.",
  "DIA_Martha_SQ410_WhatNow_15_03": "Ostatnio jak rozmawialiśmy, byłaś przeszczęśliwa.",
  "DIA_Martha_SQ410_WhatNow_03_04": "Dalej jestem! Tylko Lutz mi działa na nerwy.",
  "DIA_Martha_SQ410_WhatNow_15_05": "Ale?",
  "DIA_Martha_SQ410_WhatNow_03_06": "Czego znowu nie rozumiesz? Idź już, póki jeszcze panuję nad sobą.",
  "DIA_Martha_SQ410_TellHim_03_03": "Marvin. Mam do ciebie serdeczną prośbę.",
  "DIA_Martha_SQ410_TellHim_15_04": "Mam się bać?",
  "DIA_Martha_SQ410_TellHim_03_05": "Nie, ale jeśli się zaraz nie przymkniesz, to sama spuszczę ci łomot.",
  "DIA_Martha_SQ410_TellHim_15_06": "Co mogę dla ciebie zrobić, o szlachetna pani?",
  "DIA_Martha_SQ410_TellHim_03_07": "Powiedz temu bydlakowi, że ma się więcej tu nie pokazywać i że nigdy więcej nie chcę z nim rozmawiać!",
  "DIA_Martha_SQ410_TellHim_15_08": "Jak panienka sobie życzy.",
  "DIA_Martha_SQ410_LutzGone_15_03": "Brzmi jak dobry kandydat na męża.",
  "DIA_Martha_SQ410_LutzGone_03_04": "Ty daj sobie spokój z tymi swatami, bo wychodzą z tego same problemy. Viktor i ja jesteśmy przyjaciółmi, kiepska byłaby z nas para.",
  "DIA_Martha_SQ410_LutzGone_15_05": "No tak, rozumiem. Przyjaciele na zawsze.",
  "DIA_Martha_SQ410_LutzGone_03_06": "Ktoś twojego pokroju nigdy tego nie zrozumie.",
  "DIA_Martha_SQ410_LutzGone_15_01": "Lutz się wyniósł.",
  "DIA_Martha_SQ410_LutzGone_03_02": "Nareszcie! Nie mogłam, go już znieść! Jeszcze ta bójka! Nie wiem, co trzeba mieć w głowie, żeby rzucić się na Viktora. To najporządniejszy człowiek w tej wiosce.",
  "DIA_Martha_SQ410_Finish_03_01": "No Marvin, będę ci musiała podziękować!",
  "DIA_Martha_SQ410_Finish_15_02": "Co proszę?",
  "DIA_Martha_SQ410_Finish_03_03": "Myślałam, że nigdy nie znajdę dobrego pretekstu, żeby się pozbyć tego darmozjada i proszę, pojawiasz się ty!",
  "DIA_Martha_SQ410_Finish_15_04": "Nie prościej byłoby powiedzieć Lutzowi, że nie widzisz dla was przyszłości?",
  "DIA_Martha_SQ410_Finish_03_05": "Źle by to zniósł, a tak, to szybko nie odważy się tu pojawić.",
  "DIA_Martha_SQ410_Finish_03_06": "Masz tu przepis na mój specjalny gulasz.",
  "DIA_Martha_SQ410_Finish_15_07": "Dziękuję. Z chęcią spróbuję. Co z Viktorem?",
  "DIA_Martha_SQ410_Finish_03_08": "Ze świecą drugiego tak uczciwego faceta szukać!",
  "DIA_Martha_Q103_Trialog_FabioWay_03_01": "Kolejny przybłęda wbiega mi do karczmy z zabłoconymi butami!",
  "DIA_Martha_Q103_Trialog_FabioWay_03_02": "Spokojnie Martha, przecież ten pierwszy mówił, że niebawem przybędzie reszta.",
  "DIA_Martha_Q103_Trialog_FabioWay_03_03": "To nasi goście, mają za sobą kawał drogi, okaż im proszę trochę wyrozumiałości.",
  "DIA_Martha_Q103_Trialog_FabioWay_03_04": "Sprzątać po nich będziesz ty!",
  "DIA_Martha_Q103_Trialog_FabioWay_03_05": "Ty musisz być Marvin, prawda?",
  "DIA_Martha_Q103_Trialog_FabioWay_03_06": "Twój brat czeka na ciebie w pokoju na górze. Został zraniony przez krwiopijce i musi teraz wypoczywać.",
  "DIA_Martha_Q103_Trialog_FabioWay_03_07": "Gdzie jest reszta waszych towarzyszy?",
  "DIA_Martha_Q103_Trialog_FabioWay_SplitUp_15_01": "Rozdzieliliśmy się, zmierzają właśnie w stronę wioski.",
  "DIA_Martha_Q103_Trialog_FabioWay_SplitUp_03_02": "Dobrze, wyjdę im na spotkanie, by bez problemu tu dotarli. Masz tutaj coś ciepłego do zjedzenia.",
  "DIA_Martha_Q103_Trialog_FabioWay_SplitUp_03_03": "Tobie również radziłbym wypocząć, wyglądasz na zmęczonego, zmarzniętego i obolałego.",
  "DIA_Martha_SQ416_Drink_Description": "Słyszałem, że masz pyszną zbożową starkę. (25 SZ)",
  "DIA_Martha_SQ416_Drink_15_01": "Słyszałem, że masz pyszną zbożową starkę.",
  "DIA_Martha_SQ416_Drink_03_02": "Masz szczęście, akurat została mi ostatnia butelka.",
  "DIA_Martha_SQ416_Drink_03_03": "W sam raz dla bohatera Silbach. Tylko uważaj, żebyś trafił po niej bezpiecznie do domu!",
  "DIA_Martha_Ambient_03_01": "Nie denerwuj mnie. Nie dość, że muszę was obsługiwać, to jeszcze zadajesz idiotyczne pytania.",
  "DIA_Martha_Ambient_03_02": "Nic. Jak to w Silbach. A gdyby rzucić to wszystko w cholerę i wyruszyć do miasta?",
  "DIA_Martha_Ambient_03_03": "Jak nie plotki o jakiś bestiach, to o orkach. Czy ludzie nie mogą zająć się pracą dla odmiany?",
  "DIA_Martha_Bigportion_properly_Choice": "Właściwie, to nie brałem go dla siebie, a dla Lokvara.",
  "DIA_Martha_Bigportion_giveback_Choice": "(Oddaj gulasz)",
  "DIA_Martha_GQ001_WhereIsJorn_GoodBye_Choice": "W takim razie zapytam się kogoś innego.",
  "DIA_Martha_SQ213Finish_Gold_Choice": "Może sakiewka rozwiąże problem? (200 SZ)",
  "DIA_Martha_SQ213Finish_Enough_Choice": "Dość!"
}
