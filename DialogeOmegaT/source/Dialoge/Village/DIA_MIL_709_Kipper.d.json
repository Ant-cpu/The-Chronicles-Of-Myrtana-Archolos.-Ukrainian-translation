{
  "DIA_Kipper_Hello_03_00": "Na twoim miejscu nie szedłbym w tę stronę.",
  "DIA_Kipper_Hello_15_01": "Dlaczego nie?",
  "DIA_Kipper_Hello_03_02": "Nie słyszałeś plotek?",
  "DIA_Kipper_Hello_15_03": "Jakich plotek?",
  "DIA_Kipper_Hello_03_04": "O Bestii grasującej w pobliskich lasach i czyhającej na takich jak ty!",
  "DIA_Kipper_Hello_YES_15_00": "Coś mi się obiło o uszy.",
  "DIA_Kipper_Hello_YES_03_01": "Gdyby tak było, wiedziałbyś czym grozi zapuszczanie się w ten gąszcz.",
  "DIA_Kipper_Hello_NO_15_00": "Nie, jestem tu nowy.",
  "DIA_Kipper_Hello_NO_03_01": "Jeśli choć trochę lubisz swoje życie, to natychmiast zawrócisz.",
  "DIA_Kipper_Hello_NO_03_02": "Nie będę cię zatrzymywał, ale wiedz, że cię ostrzegałem.",
  "DIA_Kipper_tellme_15_00": "Opowiedz mi o tej Bestii.",
  "DIA_Kipper_tellme_03_01": "Nikt nie wie jak wygląda, bo nikt nie przeżył z nią spotkania.",
  "DIA_Kipper_tellme_03_02": "Jakiś tydzień temu wartownik o imieniu Hendrik poszedł za potrzebą na skraj lasu.",
  "DIA_Kipper_tellme_03_03": "Dopiero wczoraj myśliwi znaleźli jego ciało. Ledwo go rozpoznali!",
  "DIA_Kipper_tellme_03_04": "Ślady kłów były ogromne!",
  "DIA_Kipper_tellme_nobody_15_00": "Nikt z miastowych nie zainteresował się tą sprawą?",
  "DIA_Kipper_tellme_nobody_03_01": "Ostatnie podtopienia znacznie utrudniły kontakt z miastem, dlatego póki co musimy radzić sobie sami.",
  "DIA_Kipper_tellme_nobody_03_02": "Poza tym, nie liczyłbym na straż miejską. Im to tylko wyzysk wieśniaków w głowie.",
  "DIA_Kipper_tellme_nobody_03_03": "Już prędzej tropiciele Gildii mogliby coś zdziałać, ale ich usługi sporo kosztują.",
  "DIA_Kipper_tellme_nobody_03_04": "Znając życie, zanim jedni albo drudzy kiwną palcem, Bestia znów zaatakuje. Jestem tego pewien.",
  "DIA_Kipper_sentry_15_00": "Jesteś wartownikiem?",
  "DIA_Kipper_sentry_03_01": "Tak, ale jestem tu nowy i dopiero się uczę.",
  "DIA_Kipper_sentry_03_02": "Dostałem tę robotę po Hendriku i nie chcę stracić swojej szansy.",
  "DIA_Kipper_where_15_00": "Dokąd prowadzi ta ścieżka?",
  "DIA_Kipper_where_03_01": "Do lasu, a dalej do kaskad.",
  "DIA_Kipper_where_03_02": "Od dawna nikt tędy nie chodzi, chyba że jacyś szaleńcy.",
  "DIA_Kipper_SQ118_NeedHelp_15_01": "Potrzebuję pomocy.",
  "DIA_Kipper_SQ118_NeedHelp_03_02": "Tak? A o co chodzi?",
  "DIA_Kipper_SQ118_NeedHelp_15_03": "Chodzi o córkę jednego z moich towarzyszy. Została na plaży.",
  "DIA_Kipper_SQ118_NeedHelp_03_04": "Samotna córka na plaży mówisz? Wartownik Kipper zawsze jest gotów do służby!",
  "DIA_Kipper_SQ118_NeedHelp_03_05": "O którą plażę chodzi dokładnie?",
  "DIA_Kipper_SQ118_NeedHelp_15_06": "Tę z której przybyliśmy. Za lasem od strony bramy Harry'ego.",
  "DIA_Kipper_SQ118_NeedHelp_03_07": "Chodzi o Wy-wy-wybrzeże Topielców?",
  "DIA_Kipper_SQ118_NeedHelp_15_08": "Tak. Chyba tak się nazywa. Jest jakiś problem?",
  "DIA_Kipper_SQ118_NeedHelp_03_09": "Wła-właśnie przypomniałem s-sobie, że cz-czeka mnie dzisiaj dłu-dłuższa niż zwykle w-warta i m-muszę zostać tutaj, na p-posterunku.",
  "DIA_Kipper_SQ118_NeedHelp_03_10": "Ale... idź do Felixa. On na pewno ci pomoże!",
  "DIA_Kipper_SQ118_NeedHelp_15_11": "Jesteś pewien?",
  "DIA_Kipper_SQ118_NeedHelp_03_12": "Ostatnio narzekał, że w pracy dopada go rutyna.",
  "DIA_Kipper_SQ118_NeedHelp_03_13": "Pewnie trochę pozrzędzi, ale pomoże ci.",
  "DIA_Kipper_SQ118_NeedHelp_15_14": "Gdzie go znajdę?",
  "DIA_Kipper_SQ118_NeedHelp_03_15": "Zwykle pilnuje wschodniej bramy wioski.",
  "DIA_Kipper_SQ118_NeedHelp_15_16": "Dzięki, w każdym razie.",
  "DIA_Kipper_SQ118_NeedHelp_03_17": "Uważaj tam na siebie.",
  "DIA_Kipper_WhereIsJorn_15_01": "Mogę ci zadać kilka pytań?",
  "DIA_Kipper_WhereIsJorn_03_02": "O co chodzi?",
  "DIA_Kipper_WhereIsJorn_Saw_15_01": "Widziałeś lub słyszałeś ostatnio coś niezwykłego?",
  "DIA_Kipper_WhereIsJorn_Saw_03_02": "Cały czas widzę i słyszę coś niezwykłego. Wieści z frontu są coraz gorsze, a ludzie coraz bardziej niespokojni.",
  "DIA_Kipper_WhereIsJorn_Saw_03_03": "Trakty są pełne bandytów, grupa obcych zjawiła się u naszych bram i jeszcze ta przeklęta Bestia grasuje gdzieś po okolicy.",
  "DIA_Kipper_WhereIsJorn_Saw_03_04": "Jest źle i będzie jeszcze gorzej. Zapamiętaj moje słowa.",
  "DIA_Kipper_WhereIsJorn_Saw_15_05": "Dzięki za rozmowę.",
  "DIA_Kipper_WhereIsJorn_Saw_03_06": "Do zobaczenia.",
  "DIA_Kipper_WhereIsJorn_Jorn_15_01": "Przechodził tędy ostatnio łysy, umięśniony facet? Był mniej więcej mojego wzrostu.",
  "DIA_Kipper_WhereIsJorn_Jorn_03_02": "Chłopie, nikt oprócz myśliwych tędy nie chodzi.",
  "DIA_Kipper_WhereIsJorn_Jorn_03_03": "Większość przyjezdnych korzysta z bramy wschodniej. Zagadaj z Felixem, to on jej pilnuje.",
  "DIA_Kipper_WhereIsJorn_Kurt_15_01": "Co wiesz o włamaniu u Kurta?",
  "DIA_Kipper_WhereIsJorn_Kurt_03_02": "Niewiele. Właściwie to tylko tyle, co ludzie mówią na polu.",
  "DIA_Kipper_WhereIsJorn_Kurt_03_03": "Co tu dużo gadać, szkoda faceta. Całe życie żył w spokoju i na stare lata spadła na niego taka tragedia.",
  "DIA_Kipper_FAQ001_NewBody_03_01": "Czy dobrze słyszałem? Mamy kolejną ofiarę Bestii?",
  "DIA_Kipper_FAQ001_NewBody_Yes_15_01": "Na to wygląda.",
  "DIA_Kipper_FAQ001_NewBody_Yes_03_02": "Na Innosa...",
  "DIA_Kipper_FAQ001_NewBody_Yes_03_03": "Jest gorzej, niż myślałem. Jeśli tak dalej pójdzie, to w końcu spróbuje dorwać też mnie.",
  "DIA_Kipper_FAQ001_NewBody_Yes_03_04": "Muszę znaleźć nową pracę, ta jest zdecydowanie zbyt ryzykowna.",
  "DIA_Kipper_FAQ001_NewBody_Maybe_15_01": "Nie ma co do tego pewności. Jedyne co znalazłem, to ciało człowieka w lesie.",
  "DIA_Kipper_FAQ001_NewBody_Maybe_03_02": "Tak, to tylko ciało, powtarzaj tak sobie, a sam za niedługo staniesz się jej ofiarą.",
  "DIA_Kipper_FAQ001_NewBody_Maybe_03_03": "Mówię ci, to ona, kryje się gdzieś tam i czeka na dogodną okazję do ataku...",
  "DIA_Kipper_FAQ001_NewBody_No_15_01": "Nie wiem, o czym mówisz.",
  "DIA_Kipper_FAQ001_NewBody_No_03_02": "Ja tam swoje wiem.",
  "DIA_Kipper_Crossbow_15_00": "Potrafisz posługiwać się tą kuszą?",
  "DIA_Kipper_Crossbow_03_01": "A po co bym ją miał, gdybym nie potrafił? Pełniąc wartę przy tym lesie, wolę mieć coś, czym ustrzelę zagrożenie z daleka.",
  "DIA_Kipper_Crossbow_15_02": "Nauczyłbyś mnie strzelać?",
  "DIA_Kipper_Crossbow_03_03": "Pewnie, ale za opłatą. Czemu mam sobie za darmo hodować konkurencję w Silbach, hehe.",
  "DIA_Kipper_TRAIN_15_00": "Chcę potrenować.",
  "DIA_Kipper_TRAIN_03_01": "Jesteś za dobry, nie nauczę cię niczego nowego.",
  "DIA_Kipper_TRAIN_03_02": "Dobrze, bierzmy się do roboty.",
  "DIA_Kipper_Train_CROSSBOW1_03_01": "Przynieś więcej złota, to pogadamy.",
  "DIA_Kipper_Train_CROSSBOW5_03_01": "To za mało, zapłać więcej.",
  "DIA_Kipper_Q205_WatchOut_03_01": "O, to znowu ty. Wiem, że ostatnio włóczyłeś się po lesie, ale teraz naprawdę lepiej go unikać.",
  "DIA_Kipper_Q205_WatchOut_03_02": "Markus codziennie znajduje tam świeże truchła zwierząt.",
  "DIA_Kipper_Q205_WatchOut_15_03": "Widziałeś gdzieś w pobliżu strażników miejskich?",
  "DIA_Kipper_Q205_WatchOut_03_04": "Tak, przechodzili tędy jakiś czas temu. Mówili, że mają bardzo ważną misję do wykonania gdzieś w lesie. Później już ich nie widziałem.",
  "DIA_Kipper_Q205_WatchOut_All_15_01": "To wszystko?",
  "DIA_Kipper_Q205_WatchOut_All_03_02": "Jest jeszcze coś... ale nie wiem, czy powinienem o tym mówić, nie chciałbym otrzymać żadnej grzywny za zniesławienie strażników...",
  "DIA_Kipper_Q205_WatchOut_Tell_15_01": "Spokojnie, powiedz dokładnie, co się stało. Nic ci nie grozi.",
  "DIA_Kipper_Q205_WatchOut_Tell_03_02": "Strażnicy chyba byli lekko podchmieleni. Kilku z nich nawet miało jeszcze w rękach kufle z karczmy Bastiana. No i... mieli też kilka fantów z wioski.",
  "DIA_Kipper_Q205_WatchOut_Tell_03_03": "Oczywiście przepuściłem ich jako przedstawicieli władzy, ale nie uniknąłem kilku nieprzyjemnych komentarzy odnośnie mojej osoby.",
  "DIA_Kipper_Q205_WatchOut_Tell_03_04": "Nie chcę zabrzmieć jak ktoś negatywnie nastawiony do straży, ale nie miałbym nic przeciwko, gdyby tą bramą już nie wracali.",
  "DIA_Kipper_Q205_WatchOut_Tell_03_05": "Dość już mam na głowie z tą Bestią krążącą po okolicy, a jeszcze muszę się martwić strażnikami, których zupełnie nie interesują nasze problemy.",
  "DIA_Kipper_Q205_WatchOut_Next_03_01": "Cholera, muszę poszukać innej roboty...",
  "DIA_Kipper_Q205_WatchOut_Gossip_15_01": "Nie sądzisz, że ta Bestia to tylko pogłoska?",
  "DIA_Kipper_Q205_WatchOut_Gossip_03_02": "Pogłoska? Tak, tak, pogłoska... Powiedz to lepiej mojemu poprzednikowi! Ano tak, przecież nie żyje! Nie mam zamiaru podzielić jego losu!",
  "DIA_Kipper_Q205_WatchOut_Beast_15_01": "Może strażnicy poszli pozbyć się właśnie tej Bestii?",
  "DIA_Kipper_Q205_WatchOut_Beast_03_02": "Chyba musieliby być całkowicie szaleni! Ta Bestia to najzwyklejszy pomiot Beliara, nawet oddział strażników by sobie z nią nie poradził!",
  "DIA_Kipper_SQ416_NoWay_03_01": "Nie wracam tam, za żadne skarby nie wracam!",
  "DIA_Kipper_WhereIsJorn_Jorn_Choice": "Przechodził tędy łysy, umięśniony facet?",
  "DIA_Kipper_FAQ001_NewBody_Maybe_Choice": "Nie ma co do tego pewności."
}